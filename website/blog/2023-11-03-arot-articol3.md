---
slug: arot-articol3
title: 'Articol 3 IT Trends'
authors: arot
tags: [articole]
date: 2023-11-03T22:03

---

Acest articol este al treilea dintr-o serie apărută în revista IT Trends în data de ???.

<!-- truncate -->

---

Pentru pregatirea conferintei ROSE'93, desfasurata in perioada: 30 sept – 1 oct 1993, a trebuit sa depunem un effort considerabil. In primul rind nu stiam unde este mai bine sa sa  organizam evenimentul si  in al  doilea rind  nu aveam banii necesari pentru acest eveniment.

Pentru a anunta din timp programul, ca sa avem si prezenta internationala, am apelat la unii dintre cei mai activi colaboratori ai GURU din Cluj, printre care: prof. Kalman Pusztai, conf. Emil Cebuc si ing. Marius Joldos, toti de la Uinversitatea Tehnica din Cluj, ing. Dan Barlutiu, de la IIRUC Cluj si mai ales Adrian Ivanov, vicepresedintele GURU. Si cei din Bucuresti au fost total implicati in organizare: prof Irina Athanasiu, Daniel Dumitriu, Dragos Daneti, Serghei Dumitrescu si Cati Marineci, toti de la GURU.

Pentru a avea spatiu si logistica pentru expozitie am ales ca loc de desfasurare Casa de Cultura a Studentilor din Cluj, iar ca invitati straini nu am reusit sa aducem decit doi din zona asociatiilor de Unix: Jeffrey Haemer din partea Usenix si Sergey Kusnetzov, presedintele asociatiei de Unix din Rusia, de la Academia de Stat din Moscova. Din pacate Richard Stallman nu a putut veni, dar am distribuit “GNU Manifesto” catre toti participantii ROSE'93. Am avut insa si alti participanti din strainatate, atat din zona universitara cat si din partea firmelor dupa cum rezulta din programul conferintei ROSE93.

Citeva detalii imi amintesc si acum: cum am calatorit pe drumul Bucuresti – Cluj, cu o dubita plina cu documentatie si cu cei doi invitati preluati din Bucuresti, cum am stat o noapte intreaga cu doua grupe de studenti de la Politehnica din Cluj sa sortam volumele, cum am rezervat cu cei de la IIRUC camere la toate hotel-urile din Cluj nestiind citi oameni vor veni in total sau cit de mult a contat coctail-ul organizat in seara zilei de 29 septembrie la Hotel Belvedere din Cluj pentru a stabili o comunicare directa minimala cu participantii pe care ii cunosteam atunci in mica masura. Asa ne-am cunscut cu Horia Gligor, din Timislara care avea sa ne ajute foarte mult in viitor dar si cu Mihai Jalobeanu din Cluj pe care l-am intilnit atunci pentru prima oara.

Dar dupa aceea si satisfactia a fost pe masura. Ne uitam in sala de expozitie cum se trimiteau email-uri prin dial-up (cu ELM) catre Usenix despre ceea ce se  intimpla la Cluj. Pe culoare si in standurile firmelor era o interactivitate permanenta iar sala de conferinta era mai tot timpul plina.   Acolo am anuntat pentru prima oara public intitiativa coordonata de Marius Hancu: “Free Unix for Romania” si am prezentat lucrarea acestuia, am vorbit despre principalele tendinte din IT, free software si Internet ale momentului. In expozitie au fost prezente cam toate firmele importante din Romania. Primii operatori de retele de pachete comutate: Logic Telecom si RTNS au avut prezentari, Nini Popovici a prezentat stadiul de implementare din acel moment al RoeduNet si prof Trandafir Moisa a prezentat firma Intercomp, ca prim operator de comunicatii  Internet prin VSAT din Romania. EUnet ne-a asigurat suportul de comunicatii prin dial-up pe toata durata evenimentului.

Peste  3 saptamini de la ROSE'93, la deschiderea conferintei Lisa'93, a lui Usenix din Monterey. California s-a vorbit despre ROSE'93 si despre Romania in fata a 2000 de participanti iar la Academia de Stat din Moscova am fost invitati in Aprilie 94 la conferinta Open Systems, fiind cooptati  ca membrii in comitetul international de program.

Un alt lucru extraordinar a fost intilnirea cu Jonathan Peizer, la fundatina SOROS din Bucuresti, unde ne-am dus ca sa
restituim un imprumut de 200 USD. Acolo Nicolai Sandu, coordonatorul programului fundatiei SOROS: “computere pentru liceele din Romania” ne-a prezentat pe noi cei de la GURU. Noi i-am propus lui Jonathan  Peizer ca toate retelele ce vor fi donate  la licee sa aiba cite un server Linux si cu traineri de la  GURU sa formam administratorii de sistem. Practic atunci s-a stabilit pornirea viitoarei retele a liceelor din Romania.

De altfel in noiembrie 1993 s-a decis transformarea centrului CPC din Bucuresti al fundatiei SOROS in centru de training pentru administratori de noduri Internet. Ulterior a fost alesa firma Intercomp ca prim furnizor de Internet on-line, in noiembrie 1993(prof. Moisa Trandafir si Eugen Rusu). Prima conexiune on-line a fost prin VSAT la 19,2Kbps iar liceele erau conectate la email prin UUCP folosind dial-up prin serverele SCO Unix si mai apoi serverele Linux din licee. A aparut domeniul sfos.ro si subdomenii internet pentru fiecare liceu in parte . Noi cei de la GURU am predat Unix si TCP/IP la CPC incepind cu sfirsitul anului 1993. De la o luna la alta apareau noi domenii pe Internet si interactivitatea prin Internet intre licee era intr-o crestere semnificativa.

Am realizat cit de mult au contat toate acestea cind am avut sansa sa ne intilnim cu toti administratorii de noduri Internet din licee la “Tabara nationala pentru sisteme Unix si pentru utilizarea computerelor in comunicatii electronice” care s-a desfasurat in perioada 4-9 Aprilie 1994 la Grupul Scolar Eforie Sud . Acolo reinstalam in fiecare noapte cu elevii serverele Linux si toate serviciile Internet, fara a avea practic o conexiune on-line.  Ne-au intrebat: “Unde este Internet-ul?” iar noi le-am spus simplu: “Nu va faceti  probleme. Vom construi un Internet al nostru in sala de curs. Noi doam trebuie sa va invatam cum se face asta”. Eram un grup de 8 profesori si asistenti din partea GURU, toti voluntari si am reusit sa-i ingrozim profesorii de informatica din licee care ne-au intrebat care va fi rolul lor de acum inainte, mai ales ca se simteau depasiti de elevi in ceea ce priveste controlul serverlor Internet. Le-am explicat ca acest control nu este necesar si ca ei doar trebuie sa coordoneze activitatile peste aceasta noua platforma de comunicare, iar restul va veni de sine.

