---
slug: arot-articol6
title: 'Articol 6 IT Trends'
authors: arot
tags: [articole]
date: 2023-11-03T22:07

---

Acest articol este al șaselea dintr-o serie apărută în revista IT Trends în data de ???.

<!-- truncate -->

---

La inceputul anului 1995, starea telecomunicatiilor din Romania si mai ales Internet-ul Romanesc, incepeau sa evolueze catre noi forme. Doua lucruri sunt de remarcat.

In primul rind o prima acoperire la nivel national cu servicii on-line. Acestea erau furnizate de catre cele doua firme de comunicatii prin retele de pachete-comutate (X25): RTNS (Romanian Telecom Network Services), dezvoltata pe infrastructura Romtelecom cu tehnologie si logistica France Telecom  si Logic Telecom (ulterior Logic Sprint), dezvoltata pe aceasi infrastructura Romtelecom dar cu tehnologie Sprint.  Din nefericire costurile erau imense fiind generate de volumul traficului si de viteza de transfer. La email, in cazul serviciilor comerciale, in 1994,  se platea lunar functie de numarul de mesaje si functie de destinatie (diferit pentru Europa si Statele Unite), iar facturile lunare se puteau ridica la mii de USD.

In al doilea rind, se remarca o diversificare a serviciilor Internet atat ca infrastructura cat si din punct de vedere al continutului. Am sa prezint citeva exemple.

La inceputul lui 1995, cele patru iesiri internationale on-line erau: ICI-RNC, Politehnica (Roedunet), EUnet Romania si Intercomp (ulterior Starnets) prin VSAT BankNet Budapesta si rutare la Pipex UK. Toate aceste iesiri erau foarte lente (9.6Kbps – 19.2Kbps) si costau foarte mult. Ca atare solutia de conectare internationala evolua sau se modifica cel putin. odata la citeva luni. De exemplu in iunie 1995 ROEDUNET a trecut pentru prima data la 64Kbps, prin programul Dante Net in timp ce EUnet functiona la inceputul anului 1995 prin pachete comutate Transpac cu Paris pe 19.2 Kbps avind back-up-ul pentru email prin UUCP cu EUnet Vienna. Ulterior legatura on-line s-a mutat la Amsterdam avind 64Kbps.

In ceea ce priveste accesul utilizatorilor la Internet, email-ul si aplicatiile bazate pe email erau predominante. Putini erau cei care se bucurau pe perioada limitata de acces la servicii on-line. Acestia incepusera sa foloseasca World Wide Web, cu browsere despre care azi s-a uitat (Minuet, Mosaic), in locul aplicatiilor clasice on-line utilizate pe scara larga pina in 1994 (Gopher, Veronica, Wais, Archie s.a..). Eram in primul an de Java, iar Sun Microsystems nu avea inca o strategie de a promova Java in lumea on-line. Imi amintesc ca la Berlin in vara lui 1995, pentru a atrage atentia asupra noutatilor pe care le poate aduce Java in accesul on-line al aplicatiilor pe platforme heterogene s-a folosit un concert de tobe si butoaie in paralel cu prezentarea tehnica.

La noi in tara as mentiona citeva evenimente importante. In primul rind prin aprilie 1995 compania CATV Kappa a lansat pentru prima oara in Europa de Est transmisia TCP/IP prin CATV folosind legaturi bidirectionale, pe distante pina la 80Km. Prima aplicatie a fost interconectarea tuturor furnizorilor care ofereau conectivitate internationala Internet dar si multe alte firme si institutii in retea locala la 10Mbps. Asa s-a nascut idea primului internet-exchange in Bucuresti  (BUHIX), un stramos preistoric al RONIX-ului si al InterLAN-ului de ziua de azi.

In aprilie 1995 a avut loc o prezentare organizata de Taide Networks privind comunicatiile prin satelit folosind modemuri de tip SCPC, mult mai indicate pentru conexiunui Internet decit sistemul VSAT, singurul folosit pina la acea vreme. Stiu ca atunci, printr-un concurs de imprejurari am moderat prezentarea acestei tehnologii pe 7 aprilie 1995, la un simpozion organizat prin fundatia SOROS. Cum toti cei sositi din Suedia si Norvegia/Lituania erau raciti din avionul de Stockholm,  le-am propus sa mergem impreuna la o ciorba de burta in centru, la restaurantul Dunarea. Acolo am discutat toate problemele pe care le aveam noi in Romania cu iesirile internationale dar si cu randamentul conexiunilor externe. Dupa citeva luni de la acea intinire, Vidar Bjerkeland de la Taide Networks ma anunta ca a semnat un contract cu Open Society Institute in valoare de 10 milioane USD, prin care va conecta on-line la 64Kbps toate nodurile fundatiei SOROS din Europa Centrala si de Est. Asa au aparut cele 4 noduri ale Fundatiei SOROS (sfos.ro) din Bucuresti, Iasi, Cluj si Timisoara, cu antene de Taide Networks de 2.4m, dar si antenele Taide Net de la Politehnica, de la Kappa si de la EUnet Romania.  Operatorii au folosit acest sistem, cu antene de satelit SCPC, pina tirziu in 2000-2001, nefiind la acea data alte solutii mai convenabile de iesire din tara.

Toti utilizatorii din zona non-profit, inclusiv scolile, universitatile, institutele de cercetare, bibliotecile etc.., cautau sa se conecteze prin retele non-comerciale unde de obicei se plateau doar costurile de dial-up si ulterior de line inchiriata catre Romtelecom sau catre operatorii de servicii on-line existenti (Kappa, Logic Telecom si RTNS). Conexiunile wireless nu aparusera inca la noi. In privinta scolilor toate scolile dotate cu servere Unix se conectau la nodurile fundatiei SOROS prin dial-up. Initial s-au conectat doar la CPC Soros Bucuresti si ulterior la cele 4 noduri ale fundatiei Soros cu antene Taide Networks.

Palatul Copiilor, fiind locul unde noi cei de la GURU orgsanizasem ROSE'94, am insistat sa se conecteze cu o linie inchirata de la ICI (RNC), pentru a exista conexiune on-line la viitoarea conferinta ROSE'95. Pina la acel moment intreaga comunicare a Palatului Copiilor se realiza prin dial-up folosid domeniul paco.soros.ro si ulterior paco.sfos.ro. Cu timpul pentru a spori accesul sutelor de elevi care foloseau Internet-ul de la Palatul Copiilor s-a creat un nod email dial-up  prin UUCP avind multe linii de modem. Noi cei de la GURU sustineam activitatea din punct de vedere tehnic. Accesul dial-up a functionat incepind din toamna anului 1994 si pina in primavara lui 1995. De aici a plecat viitoarea companie PCNET, fondata de Mihai Batrineanu inca din 1994, care a inceput sa functioneze efectiv ca o companie independenta tip ISP din 1995. Initial PCNet si-a rutat traficul prin Kappa apoi mai tirziu in 1998 si-a inchiriat propria iesire internationala prin satelit. Este primul model de operator Internet comercial din Romania care a plecat de la un servciu email gratuit, catre un serviciu de masa (email) cu tarif foarte mic. Practic preturile au crescut aici treptat prin diversificarea serviciilor pina la viitoarele servicii de acces la Internet on-line .

In parelel cu aceste dezvoltari s-a format o echipa tehnica de administratori de retea, cu experienta practica in platforme Unix / Linux dar si cu deschidere spre tehnologiile telecom ale momentului.  Desi mediile on-line erau greu accesibile, am participat sub organizarea GURU, cu citiva dintre administratorii nodurilor Internet din acel moment, la un prim seminar de securitate  in 6-8 Septembrie 1995 la Budapesta, organizat de Grupul Utilizatorilor de Unix din Ungaria la Institutul Von Neumann si denumit: “ADVANCED UNIX AND INTERNET SECURITY”. Simpozionul a durat trei zile si a fost  sustinut de Rick Farrow.

Inca din iulie 1995 am avut confirmarea ca Linus Torvalds va veni o saptamina in Romania in timpul Conferintei ROSE'95 dupa care imediat am inceput sa ne concentram pe organizarea acestui nou eveniment despre care voi povesti pe larg.
