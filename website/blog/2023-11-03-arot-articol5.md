---
slug: arot-articol5
title: 'Articol 5 IT Trends'
authors: arot
tags: [articole]
date: 2023-11-03T22:06

---

Acest articol este al cincilea dintr-o serie apărută în revista IT Trends în data de ???.

<!-- truncate -->

---

Pentru organizarea conferintei ROSE'94 aveam planuri foarte mari dar bani foarte putini.  Atunci singura solutie a fost sa incercam sa impartim costurile cu alte organizatii internationale si sa aducem in acest fel un numar cit mai mare de participanti din strainatate pe care niciodata nu ne-am fi putut permite sa-i invitam pe costurile noastre. Din fericire devenisem membrii cu drept de vot in  EurOpen incepind din 10 septembrie 1993.  EurOpen organiza sedintele de coordonare (Governing Board) de doua ori pe an, primavara si toamna, mereu in alte tari. La Londra, in aprilie 1994, s-a votat  ca urmatoarea sedinta Governing Board din toamna lui 1994 sa aiba loc pentru prima oara in Europa de Est. S-au propus doua tari: Romania si Rusia. A urmat un lung proces de selectie pe care l-am cistigat dupa 2-3 luni.  In acest fel automat aveam la conferinta participanti din partea mai multor organizatii internationale printre care: USENIX, EurOpen, X/Open si Uniunea Europeana (proaspat infiintanta la 1 Noiembrie 1993).

Cam acesta a fost momentul in care am fost convinsi ca ROSE'94 va  fi o intrunire cu adevarat la nivel international.  In luna mai 1994 am fixat perioada de desfasurare pentru ROSE'94: 3-4 Noiembrie.  Dupa  ce EurOpen ne-a confirmat programarea sedintei de Governing Board la Bucuresti pentru 5-6 Noiembrie, am inceput contactarea invitatilor de tip keynote speaker.

Intitial ne-am propus ca in acel an sa avem  doua capete de afis: Richard Stallman si Linus Torvalds. Marius Hancu dar si ceilalti membrii din “Free Unix for Romania”  ne-au ajutat foarte mult in aceste demersuri. In parelel cu conferinta INET'94 de la Praga, Irina Athanasiu a participat din partea GURU la Conferinta USENIX (Summer 1994 Technical Conference,  Boston in  6 - 10 Iunie 1994), pentru a discuta direct cu invitatii selectati pentru conferinta noastra. Asa am reusit sa-i cooptam pe urmatorii: Chet Ramey, autorul bash shell, Philip Zimermann inventatorul PGP-ului, Elisabeth Zwicky, coordonatoarea grupului SAGE de la Usenix si Guy Bernard profesor “computer-science” la Univ Paris Sud.

Trebuie spus simultan cu organizarea ROSE'94, continuam celelalte activitati: tineam cursuri de Linux saptaminal la sala de training a Fundatiei SOROS de la CPC Bucuresti, distribuiam si asiguram suport pentru Linux si urmaream libera circulatie ca donatiilor venite de la “Free Unix for Romania” (carti, software si know-how). Un mare ajutor in acest sens  l-am primit de la colectivul prof Mircea Bodea de la Facultatea de Electronica si Telecomunicatii din Bucuresti, dar si de la Univeristatile Babes Bolyai din Cluj, Politehnica din Timisoara si Fac de Calculatoare din Iasi.

Din pacate Linus Torvalds nu a putut sa mai participe la conferinta din acel an iar Elisabeth Zwicky s-a imbolnavit cu 3 zile inainte de ROSE'94. In schimb au participat peste 20 personalitati din toate cele 24 tari membre in EurOpen, inclusiv Glenn Kowak presedintele retelei EUnet Europe. Deoarece fiecare dintre acestia puteau prezenta cel putin cite o prelegere de larg interes, am fost nevoiti sa extindem conferinta cu o zi (3-5 Noiembrie). Am modificat in ultima clipa programul penultimei zile a conferintei (Vineri 4 Noiembrie) ca sa includem cit mai multe prezentari.

Nick Sandru, unul dintre initiatorii primului newsgroup al romanilor de pretutindeni pe Internet (soc.culture.romanian), a fost singurul participant prezent in sala, la ROSE'94, din partea emigratiei romane. El a avut prilejul sa spuna citeva cuvinte despre tot  efortul depus de romanii din strainatate pentru vizibilitatea Romaniei pe  Internet. In conferinta s-a prezentat lucrarea "Free UNIX for Romania- working for the programmer's freedom of choice" autori Marius Hancu ( Canada) si Gabriel Climescu (Elvetia). In absenta ambilor autori lucrarea a fost prezentata de catre Prof Mircea Bodea.  O mare bucurie a fost reintilnirea cu Liviu Iftode, coordonatorul primului proiect de sistem Unix din Romania (Sistemul U) incepind din 1984 si membru fondator GURU.

Logistica pentru organizarea conferintei ROSE'94 a fost un adevarat test. Intreaga organizare pe parcursul conferintei si a sedintei EurOpen a fost asigurata de o echipa GURU formata din 20 de persoane care au fost prezente in toate punctele de interes.  Am fost sprijiniti de o grupa de studenti de la calculatoare.  Toata manifestarea s-a desfasurat la Palatul Copiilor unde am fost ajutati de colectivul coordonat de Mihai Batrineanu. Fundatia  Soros ne-a asigurat instalatia de traducere simultana, inclusiv traducatorii, firma Radiotel ne-a furnizat 10 statii si pagere pentru comunicatii, iar pentru cazare si evenimente am angajat o firma de turism (Welcome Tours).

Standul GURU, ca si punctele de acces la Internet au fost  asaltate zilnic de participanti care au copiat distrubtii de Linux sau au testat Internet-ul avind la dispozitie mai multe puncte de conectare asigurate prin: EUnet, Computerland, InterComp/ BankNet (pe satelit), Fundatia SOROS / CPC, Logic Sprint sau prin reteaua RoLink de la IIRUC.

Cu toate acestea surprizele au fost multiple.  Richard Stallman ne-a rugat sa-i  preluam prin Internet ultima versiune de EMACS la care lucra in acel moment. Am reusit acest lucru cu ajutorul fundatiei SOROS, care a pus la dispozitie o sala la centrul lor CPC cu 4 terminale conectate on-line la Internet si cu ajutorul firmei Net Consulting care ne-a imprumutat un model de laptop performat Compaq pentru intreaga perioada, pe care am instalat Linux 1.0 si EMACS 19.28 transferat in timp ce invitatul nostru era in drum spre Bucuresti. Trebuie mentionat ca viteza de acces la Internet era doar de 19.2Kbps. In plus uneori prezentarile din sala de conferinte au depasit cu mult timpul  alocat, continuind pe culoare printre standuri, spre disperarea reprezentatilor sositi din partea firmelor.  Phil Zimermann, dupa prezentarea PGP-ului la ROSE'94, a fost intrebat la intoarcerea in Statele Unite de catre niste agenti federali cum si-a permis sa trateze  un asemenea subiect intr-o tara ca Romania, tinind cont ca  la acel moment pentru Romania erau in vigoarea restrictiile COCOM.

Din Romania am avut un numar record de participanti majoritatea din Romania dar si din tarile vecine. In total au fost peste 700 de participanti inscrisi, care au primit pachetul conferintei, inclusiv volumele cu lucrari si peste 1500 de vizitatori. Au fost organizate mai multe intilniri publice si private cu participantii fiind consolidate foarte multe legaturi directe.

Efectele prezentei participantilor internationali la conferinta ROSE'94, dar si ecoul evenimentelor asociate pe care le-am organizat atunci au generat mai multe articole in presa internationala.  Acestea au comparat conferinta ROSE'94 cu renumite manifestari de profil din  Paris, Wiesbaden si Viena ale anului 1994. Dupa aceasta manifestare asociatia GURU a devenit un nume cunoscut in Europa iar conferintele ROSE o referinta anuntata in toate programele de conferinte internationale din lume.

O descriere post-factum a evenimentului a aparut pe site-ul web GURU iar PC-Report, revista lansata inca din 1992, a publicat un articol despre aceasta manifestare.

Errata

In parelel cu aceste dezvoltari s-a format o echipa tehnica de administratori de retea, cu experienta practica in platforme Unix / Linux dar si cu deschidere spre tehnologiile telecom ale momentului.  Desi mediile on-line erau greu accesibile, am participat sub organizarea GURU, cu citiva dintre administratorii nodurilor Internet din acel moment, la un prim seminar de securitate  in 6-8 Septembrie 1995 la Budapesta, organizat de Grupul Utilizatorilor de Unix din Ungaria la Institutul Von Neumann si denumit: “ADVANCED UNIX AND INTERNET SECURITY”. Simpozionul a durat trei zile si a fost  sustinut de Rick Farrow.

Inca din iulie 1995 am avut confirmarea ca Linus Torvalds va veni o saptamina in Romania in timpul Conferintei ROSE'95 dupa care imediat am inceput sa ne concentram pe organizarea acestui nou eveniment despre care voi povesti pe larg.


---

- 1-4 noiembrie 1995 – ROSE'95

- program rose 95
- http://linux.punct.info/postrose.html    jsq despre rose95

Linus - Linus.Torvalds@cs.helsinki.fi
Esther - edyson@eff.org
Jean Michel - cornu@afuu.fr
Juan Carlos - coll@ccuma.sci.uma.es


Sectiunile conferintei au fost conduse in
Data Bases, Security and Cryptography, Tools
for Distributed Systems, Internet Services, Distributed and Parallel
Systems, Applications, Data Bases, and Internet Infrastructure
and Resource Development

