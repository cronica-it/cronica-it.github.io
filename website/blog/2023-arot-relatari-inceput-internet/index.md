---
slug: 2023/arot-relatari-inceput-internet
title: 'Adi Rotaru - Relatări din perioada de început a Internet-ului în România.'
authors: [arot]
tags: [articole, autor:alexandru.rotaru]
date: 2023-11-06T21:37

---

Am sa va relatez in cele ce urmeaza citeva intimplari de pe la
inceputurile Internet-ului din Romania, adica cam de prin anii
1992-1996, asa cum printr-un anumit concurs de imprejurari le-am trait
ca experienta directa.

<!-- truncate -->

Ce stim si ce nu stim?
----------------------

Inceputurile au fost dominate de foarte mult entuziasm, de personaje cu
o determinare iesita din comun, de configuratii mai deosebite ale
nodurilor de acces la Internet (de exemplu UUCP), cu servere de
servicii exotice (cum ar fi NextStep) si multe versiuni de Unix
(printre care FreeBSD si Linux erau cele mai des folosite).

Voluntarii care stateau pe gratis pina noaptea tirziu pentru a pune la
punct primele noduri se selectau in special dintre studentii si elevii
care intrasera in contact cu fenomenul Unix.

Initiatorii nodurilor si chiar primele firme prezente ca furnizori
Internet pe piata, erau cu totii marcati de mindria si infrigurarea
marilor inceputuri.

Ceea ce stiu despre acele zile, este ceea ce imi amintesc si le prezint
aici ca experienta traita.

Ceea ce nu stiu, sau poate am uitat, las pe altii sa completeze.

Consider ca mai multa lume care a avut tangenta cu ce s-a intimplat
atunci poate aduce completari la ce am scris aici, astfel incit toate
acestea sa poata fi consemnate intr-o istorie a Internet-ului din
Romania, realizata altfel decit prin canoanele clasice ale datelor si
cifrelor exacte.


Anul primelor evenimente: 1992
-------------------------------

In anul 1992 s-a infiintat in Romania GURU: Asociata Romana a
Utilizatorilor de Unix. La acest capitol am fost cu cel putin un an
inaintea tarilor vecine, datorita comunitatii specialistilor Unix din
Romania formati inca din 1986-1887. Astfel multe din intimplarile care
au urmat infiintarii propriu-zise a asociatiei GURU au condus in fapt
la evolutia domeniului, inclusiv a Internet-ului ca inceput in Romania.

Cei care au initiat GURU erau dintre cei care utlizasera Unix-ul
inainte de 1989, prin formele lui incipiente in Romania: AT&T Unix pe
Coral 4030, sistemul U, devoltat integral in Romania pe M216 sau alte
versiuni de tip SCO / Xenix aparute in putinele locuri unde asa ceva
putea sa apara (ITC, Fabrica de Calculatoare, ICI, IIRUC).


Conferinta OpenSystems organizata de EurOpen (Utrecht, octombrie 1992)
----------------------------------------------------------------------

Imediat dupa infiintarea asociatiei, am fost ales presedinte GURU.  In
aceasta noua postura am calatorit in toamna anului 1992 la Utrecht, la
prima conferinta Internationala Open Systems la care Romania era
prezenta.

Aici printre organizatori se numarau grupurile de Unix nationale din
Europa si cele doua grupuri reprezentative din Statele Unite: Usenix si
Uniforum.

Toate firmele care aveau tangenta cu domeniul, incepind cu IBM si
terminind cu Oracle erau invitate, sa-si prezinte ultimele tehnologii
cat si pozitia lor in raport cu Unix-ul si fenomenul Open Systems.

Doua dintre standuri erau seminifacative: Standul Usenix si Standul
EurOpen (asociatia Europeana a Grupurilor de Unix). EurOpen era
inregistrata ca persoana juridica in Anglia si crease cu citiva ani in
urma o retea: EUnet, pentru propriile ei necesitati. Atunci am aflat
cum s-a nascut EUnet in Europa inca din 1982 ca o retea IP
multinationala.

Mai toate serverele EUnet erau localizate in universitati din Europa,
liniile de comunicatii erau platite de comunitatea academica iar
administrarea serviciilor era realizata de catre grupurile de Unix.
Practic in fiecare zi administrarea backbone-ului EUnet, cu centrul
stelei in Amsterdam, era preluata pe rind din fiecare tara. In plus
majoritatea configuratiilor de pe rutere erau intretinute de voluntari.

EUnet era la acel moment singura retea din Europa, replica a retelei
UUnet din Statele Unite. UUnet si EUnet au avut o istorie de start-up
comuna, fiecare insa pe alt continent.

O a 2-a retea traditionala in Europa era EARN (European Academic
Research Network), implementata tot la inceputul anilor 80 dupa modelui
retelei BitNet din SUA.

Din punctul de vedere al Romaniei, EUnet nu era prezent in tara si
doar ICI era in negocieri pentru semnarea unui acord cu EARN. La
sfirsitul anului 1992 s-a instalat de altfel la ICI prima legatura
on-line TCP/IP, la 9.6Kbps cu Universitatea din Viena, folosind atat
protocoalele admise de EARN cit si TCP/IP-ul (dl Eugen Staicut).

In perioada conferintei Open Systems (octombrie 1992) in Romania nu
existau decit o conexiune dial-up UUCP cu Institutul Politehnic din
Darmsdadt, gestionata de Dl Nini Popovici la Facultatea de Calculatoare
Bucuresti, printr-un server Unix primit ca donatie, si alte legaturi
sporadice internationale tot dial-up, de exemplu in Timisoara (prof
Ioan Jurca prin Universitatea din Amsterdam).

Aparitia companiei EUnet BV  in 1992
-------------------------------------

In a 3-a zi a conferintei OpenSystems la Utrecht am fost invitat, ca
reprezentant GURU, intr-o sala unde avea sa se desfasoare unul dintre
cele mai interesante momente din evolutia retelelor in Europa.

Inca de la primele momente la sedinta s-a recunoscut ca  in urma
cresterilor masive de trafic in ultimul an in Europa de Vest
(1991-1992), facturile liniilor intre nodurile EUnet devenisera extrem
de mari. Ca atare ele nu mai puteau fi sustinute prin EurOpen.

Atunci a aparut in mod natural idea transformarii EUnet intr-o retea
comerciala, lucru care trebuia validat prin vot de membrii EurOpen.
Discutiile au fost extrem de tensionate si dominate in special de lupta
intre idealismul fara frontiere al asociatiilor de Unix si pragmatismul
realitatii economice din acel moment, marcat de incapacitatea platii
facturilor.

Board-ul EurOpen dupa lungi discutii a decis ca EurOpen sa ramina
actionar in proportie de 20% in EUnet. EUnet urma sa se inregistreze
sub denumirea EUnet BV ca firma in Amsterdam, avind un statut elastic
care permitea inregistrarea tuturor celoralte noduri din Europa ca
persoane juridice independente, dar facind parte dintr-o aceeasi
structura cu EUnet BV.

Pentru ca America era considerata cu 10 ani inaintea Europei in
domeniul comercializarii infrastructurilor de tip backbone IP, primul
presedinte al firmei EUnet BV a fost propus un american: Glenn Kowak.

Dupa asta a urmat votul in EurOpen cit si splitarea "idealistilor" din
grupurile de Unix in doua categorii: cei care urmau sa intre in lumea
comerciala (adica sa infiinteze branch-uri ale EUnet-ului din diverse
tari) si ceilalti care au decis sa ramina in asociatiile de Unix ca
membrii EurOpen si sa militeze pentru Unix si Free Software prin
conferinte, publicatii, cursuri in universitati si diverse alte forme
de manifestare publica.

Deoarece noua noastra asociatie GURU nu avea inca statut de membru, nu
am avut voie atunci sa votam.

In schimb ni s-a cerut parerea daca firma Adcon Telemetry SRL din
Romania, o sucurusala a firmei Adcon Telemetry din Viena, poate sa
deschida sau nu nodul EUnet Romania. Liviu Ionescu, cel care a
infiintat EUnet Romania, fiind membru GURU si totodata stiind ca acesta
este un sustinator fara rezerve a sectorului privat, chiar daca lucrase
inainte de 1989 la ITC, noi am spus in board-ul EurOpen; "DA, treaba
asta o sa functioneze!".

GURU a garantat in acest fel fata de EurOpen ca nodul EUnet in Romania
poate functiona ca o companie privata, independenta. Am intarit faptul
ca firma va incerca sa supravietuiasca ca operator comercial ISP in
tara, chiar daca la acel moment nu aveam in tara o legislatie adecvata
pentru asemenea servicii. In plus, noi cei de la GURU am confirmat ca
vom fi intodeauna sprijiniti de noua firma ca sa accesam Internet-ul,
pentru comunicatiile proprii cu EurOpen.

Urmarea a venit la citeva saptamini. Astfel la inceputul lui 1993 a
aparut EUnet Romania SRL, un punct de acces la Internet conectat prin
dial-up pe UUCP la nodul EUnet Viena. Ulterior, la scurt timp, tot in
1993 conexiunea s-a mutat prin dial-up la Amsterdam apoi on-line prin
Transpac la EUnet Franta in Paris, folodind un circuit on-line X.25 la 64Kbps.

Free Software for Romania
-------------------------

In toamna anului 1992 si inceputul lui 1993, deci in primul an de viata
al Linux-ului, un numar mare de romani din emigratie au infiintat
miscarea "Free Software for Romania", condusa de Dl Marius Hancu de la
Universitatea din Montreal, cu scopul declarat de a introduce
tehnologie noua sub forma de documentatii si free software in scolile
si universitatile din Romania.

Actiunea avea ca scop eliminarea unui decalaj tehnologic, in special in
ceea ce priveste evolutia sistemelor de operare si a pachetelor de
aplicatii moderne, in perioada in care Romania a fost un sistem inchis
d.p.v informational.

GURU a fost cooptata drept garant al acestei actiuni in Romania, toata
corespondenta fiind prin Internet, asa cum putea el fi folosit in
Romania la acea data.

Urmarile acestei initiative au fost uriase, tinind cont de exemplu ca
in vara anului 1994 aveam deja circa 100 sisteme Linux functionale si
inregistrate in tara. Toate aceste sisteme, documentatii si in general
tot fondul de oameni angrenati in Free Software for Romania au facut ca
Internetul sa fie posibil la acel moment si in tara.

Anthony Rutkowski si Internet Society
-------------------------------------

Sa ne reintoarcem in 1993.

Cu surprindere in primavara lui 1993 am aflat ca un grup de 4-5
specialisti de la firma Logic Telecom vor participa la un curs in
Reston Virginia, la firma Sprint International, pentru deschiderea in
tara a unui operator de transport prin pachete comutate, numit initial
Logic Sprint.

Deoarece de multa vreme, inca din 1992, cautam sa sprijinim intiativele
pentru a identifica o resursa de Internet prin satelit pentru
conectarea Universitatii Politehnica Bucuresti, intrasem in legatura pe
email, cu mai multi operatori IP din Europa, in special bazati pe
antene de satelit, fara insa a fi gasita o solutie satisfacatoare. In
acel moment aveam nevoie de contacte la nivelul conducerii Internet
Society, pentru a fi sfatuiti cit mai bine cum sa procedam.

Anthony Rutkovski era atat vicepresedintele Sprint International cat si
Executive Director la Internet Society, deci exact omul pe care il
cautam.

Conexiunea cu Tony a fost posibila cu sprijinul lui Adrian Pasculescu,
fost coleg de facultate si participant din echipa Logic Telecom la
cursurile tinute de Sprint la Reston in Virginia.

Inca de la primele email-uri, in toamna anului 1993, Tony mi-a cerut sa
compun un text pentru publicatia Internet Society News, in care, ca
reprezentant al unei asociatii independente din Romania (GURU), sa
descriu pentru Internet Society starea de fapt a primilor operatori
Internet din tara si situatia grupurilor de news si a listelor de
discutii de pe Internet in care era implicata la acel moment
comunitatea romaneasca din tara si din strainatate.

Astfel a aparut primul articol scris vreodata despre Internet-ul din
Romania la Internet Society News, vol 3, no 1 din 1994.

Ca si in ziua de azi, articolul a stirnit comentarii si intrebari
multiple din partea primilor operatori, aflati in stare de dezvoltare
incipienta.  Si asta in special datorita faptului ca la acele momente
de inceput orice evolutie (de exemplu de la dial-up la on-line) era un
lucru extrem de important pentru fiecare furnizor de servicii luat in
parte.

Articolul nostru aparind putin mai tirziu (la 3 luni dupa ce a fost
scris) unii dintre operatori au gasit ca starea lor prezentata acolo
suferise schimbari chiar si in acele 3 luni, schimbari nementionate in
articol.

Ma inteb cum ar reactiona acum furnizorii Internet, in conditiile de
concurenta din ziua de azi, la o descriere comaparativa exacta a
posibilitatilor lor tehnice, aparuta in presa internationala?

Au aparut in textul pe care il atasez la sfirsit in lb. engleza, toti
cei care pornisera activitatea in 1993 (incepind cu EUnet, EARM,
ROMPAC, Logic Telecom, Politehnica si terminind cu fundatia SOROS) cit
si partenerii internationali ai fiecaruia.


Conferintele ROSE '93, reteaua scolilor si reteaua fundatiei SOROS
-----------------------------------------------------------------

Dupa asta, spre toamna anului 1993, am considerat la nivelul board-ului
GURU, ca este bine sa initiem un lant de conferinte cu participare
internaltionala numite ROSE (Romanian Open Systems Event), care sa
aduca in fata publicului din Romania (in special elevi si studenti)
citeva dintre numele de marca din IT.

Si pentru ca am vrut sa incepem acest lucru in alt loc decit din
Bucuresti, am organizat ROSE '93 la Cluj.

In acea vreme existau greutati logistice imense privind obtinerea unor
bani in valuta din banca pentru a-i folosi la plata transportului
dus-intors pentru un invitat strain la conferinta. Acest lucru m-a
facut sa ma adresez personal intr-o buna zi fundatiei SOROS pentru a-mi
imprumuta o suma de bani in dolari pentru biletul de avion al unui
invitat din Statele Unite. Surprinzator, cei de la SOROS ne-au
imprumutat pe loc cu suma necesara si asa a fost posibil ca primul
membru Usenix, dl Jeff Haemer, unul dintre proiectantii sistemului AIX,
sa vina la ROSE '93 la Cluj.

Dupa conferinta ROSE '93 a intervenit din nou jocul intimplarilor.
Atunci cind am restituit banii la Fundatia Soros, prin intermediul
D-lui Sandu Micolai, pe atunci coordonator al programului de dotare cu
calculatoarea a scolilor din Romania, m-am cunoscut cu Jonathan Peizer,
adjunctul lui George Soros de la New York si coordonator al acestui
program al fundatiei in toata lumea.

Jonathan ne-a intrebat direct ce sa faca ei ca acele donatii de
calculatoare de la scolile din Romania sa fie folosite pentru
comunicare.

I-am raspuns instantaneu: "Conectati-le!".

"Bine dar cum?"

Iar noi am raspuns: "Folosind Linux-ul, cel mai potrivit sistem de
operare pentru asa ceva, si cele 4 sedii ale fundatiei SOROS (din
Bucuresti, Timisoara, Cluj si Iasi) pentru conectivitate
internationala".

Totusi Jonathan, pe jumatate convins, ne-a mai pus o intebare: "Cine-i
va invata pe cei din scoli sa minuiasca Linux-ul? dar Internet-ul
pentru comunicare?"

Raspunsul a fost la fel de clar: "Noi cei de la GURU ca voluntari in
taberele organizate de fundatie".

Prin discutia de mai sus si prin cele ce au urmat, practic s-a pus la
punct atat planul din 1994 de dotare a scolilor cu servere Linux, dar
si primul program de tranining Linux. Ca urmare a acestor cerinte, a
aparut reteaua fundatiei SOROS, cu cele 4 noduri, dedicata initial, in
primii doi ani, exclusiv scolilor din Romania.

Conectari pe satelit la Internet prin Intercomp SRL si Taide
------------------------------------------------------------

Primii furnizori comerciali de Internet au reusit sa vina in Romania la
fundatia SOROS, cu oferte de conectare prin satelit.

Astfel imi amintesc in amanunt demonstratiile practice si negocierile
purtate cu firma Intercomp SRL, condusa la acea vreme de dl. Gheorghe
Rusu si prof.  Trandafir Moisa privind o solutie VSAT la fundatia
SOROS, cu rutare prin hubul de satelit al firmei BankNEt din Budapesta
si iesire internationala prin operatorul Pipex UK, la viteza de
19.2Kbps.

Era prima sau a 2-a aplicatie a firmei Intercomp de conectare pe
satelit la Internet prin tehmologie VSAT. Aceasta conexiune a
functionat cel putin un an (pina la inceputul anului 1995) cind o alta
mare firma se lansa, implementind conexiuni Internet pe satelit in mai
multe locatii ale fundatiei SOROS din Europa Centrala si de Eest: TAIDE
Networks din Norvegia. Aceasta folosea antene de satelit in tehnologie
SCPC, iar contractul s-a incheiat odata cu transformarea retelei
fundatiei SOROS in firma DNT.

In paralel cu toate acestea au aparut primele incercari timide de a se
concepe o retea de date pe cablu TV, la firma Kappa Servexim SRL, la
inceputul anului 1995. Aceasta idee a plecat atat de la Ovidiu Crisan,
patronul firmei, cit si de la citiva Linux-isti convisi, trecuti atat
prin focul fundatiei SOROS cit si prin conferintele GURU, dintre care
il mentionez aici pe Sebastian Taralunga. Aceasta idee a condus de
altfel la mari dispute intre actionarii de atunci ai firmei Kappa, unii
dintre ei mai conservatori fiind contra acestor idei foarte curajoase
pentru anul 1995.

Conferintele ROSE si PC-NET-ul
------------------------------

Conferintele ROSE tinute de GURU in 1994 si 1995 au adus un numar tot
mai mare de participanti, avind capete de afis nume sonore in IT-ul
international printre care: Linus Torvalds, inventatorul Linux-ului,
Richard Stallman, initiatorul fenomenului Open Source si fondatorul lui
Free Software Foundation, Phil Zimmerman, parintele PGP-ului, Esther
Dyson, o personalitate de marca in istoria Internet-ului, Glenn Kowak
presedintele retelei EUnet Europe si multi altii.

Pe masura ce conferintele au luat amploare si participarea
internationala a crescut la nivele tot mai ridicate, au avut loc doua
fenomene ca un efect imediat

a) conferintele nu s-au mai putut tine decit in Palatul Copiilor din
Bucuresti, unde echipa de suport logistic ROSE, condusa de Mihai
Batrineanu ne putea oferi un sprijin deosebit. Aceasta echipa era
formata mai ales din entuziastii cercurilor de informatica de la
Palatul Copiilor si din membrii lotului international de informatica
pregatit de prof. Stelian Niculescu.

b) a fost tot mai mult nevoie de Internet on-line, astfel incit in
1994, la ROSE '94, chiar daca Internet-ul era asigurat doar prin
dial-up, ne-am propus sa remediem aceata situatie.

In  anul 1994, impreuna cu Palatul Copiilor din Bucuresti am solicitat
o linie inchiriata care sa conecteze on-line Palatul cu sediul ICI,
unde se afla backbone-ul retelei de cercetare din Romania.

Linia a sosit abia in primavara anului 1995, dar intre timp s-au mai
intimplat niste acumulari logistice. In Palatul Copiilor se mutasera
doua sali de training de la Fundatia Soros cit si citeva echipamente de
telecomunicatii pentru deservirea pe dial-up a elevilor de la cercurile
de informatica.

Evident acest nod incipient de telecomunicatii pentru elevi a capatat
si un nume: PC-Net, dupa care pina la inceperea lui ROSE '95 a acordat
gratuit mii de conturi uucp elevilor dar si altor persoane private.

Asadar primul stand PC-Net a fost organizat la ROSE '95, iar primii
administratori ai acetei retele au provenit tot de la GURU, acestia
fiind: Dragos Danetti, Daniel Dumitriu si in special Razvan Stanescu
(Pappy). Acestia impreuna cu citiva tineri din lotul international de
informatica au inceput sa conceapa prin discutii informale arhitectura
viitorului nod PC-Net.

Ulterior sub presiunea celorlalti operatori comerciali, dar si prin
evolutia fireasca a evenimentelor PC-NET s-a transformat intr-un
operator comercial in 1996, mutindu-si sediul in 1996 din Palatul
Copiilor in Bulevardul Unirii, unde a inceput conturarea viitorului
operator PC-Net.

Anul 1994
---------

Un moment deosebit de important, cel putin ca pozitionare a Romaniei in
peisajul Internet l-a reprezentat congresul mondial Internet de la
Praga in 1994. Aici prin sponsorizarea fundatiei SOROS, am putut
participa si noi cei de la GURU.

S-au creat in acel moment relatii directe cu principalele nuclee de
dezvoltare ale backbone-urilor Internet din aceasta zona a lumii, iar
eu personal m-am cunoscut cu personaje de legenda cum ar fi Vinton
Cerf, unul dintre co-autorii TCP/IP-ului sau John Quarterman, un
binecunoscut statistician al Intertnet-ului, cu multiple contributii in
descrierea fenomenleor de evolutie ale Internetului pe plan mondial. La
sfirsit atasez citeva impresii ale lui John Quarterman din 1995, scrise
in timpul conferintei ROSE '95, despre comunicatea Unix din Romania dar
si despre telecomunicatii sau despre cum eram noi romanii vazuti la
acea vreme.

Au existat insa si alte fenomene interesante in anul 1994. IIRUC-SA,
unde eram angajat in toata aceasta perioada, era recunoscuta ca o firma
cu multe locatii distribuite pe teritoriul Romaniei si ca atare cu
probleme mari de comunicatie in cadrul sistemului informatic intern.
Acest lucru, cat si o intelegere a sistemului de telecomunicatii prin
dial-up RELCOM construit in Rusia in 1992-1993, au condus la aparitia
primei mari retele de intreprindere pe dial-up, conectata la Internet
si denumita: reteaua RoLink.  Aceasta avea sa se transforme mult mai
tirziu in 1997, in operatorul comercial: IIRUC-RoLink, cind reteaua a
fost trecuta in regim on-line.

Aparitia DNT
------------

In anul 1996 majoritatea retelelor care operau Internet in Romania erau
comerciale, cu exceptia RNC-ului si a retelei ROEDUNET. EUnet,
Intercomp si PC-net, pe de o parte, ca firme strict de Internet (ISP)
si ROMPAC alaturi de Logic Telecom, ca operatori de retele publice de
transport de date bazate pe pachete comutate, ofereau toate servicii
comerciale, pe o piata in formare. Primii operatori de satelit
aparusera deja: Taide pe partea de antene SCPC si Digicom SA pe
domeniul antenelor VSAT pentru intraneturi bancare. Un singur operator
Internet pe satelit romanesc, in regim VSAT, exista la acel moment:
Intercomp SRL. Iar ca operator VSAT si apoi SCPC, Adisam Telecom era de
abia in formare.

Toate aceste motive au condus la cresterea presiunii comerciale pentru
reglementarea pietei de Internet. Astfel cea mai mare presiune s-a
exercitat de catre operatorii de mai sus asupra fundatiei SOROS, care
incepuse prin cele 4 noduri din Bucuresti si din tara sa conecteze la
Internet gratuit firme Acest lucru cit si nevoia de a se concura corect
pe piata, au condus la o presiune uriasa, culminind cu o conferinta de
presa a tuturor furnizorilor Internet in 1996, in cadrul mesei rotunde
de la ROSE '96. In urma acestei dezbateri, George Soros aflind
detaliile, prin Jonathan Peizer care a fost prezent la dezbatere, s-a
decis sa infiinteze firma DNT in Romania, avind ca actionar Open
Society Institute de la New York. In acest fel fundatia SOROS devenea
la sfirsitul anului 1996 un client al retelei dezvoltate in anii
anteriori tot de ea pentru scoli. Singurii care au ramas cu statut de
gratuitate la DNT inca de la constituire au fost scolile pentru care
aceasta retea de altfel fusese creata intial.

Finalul inceputului
-------------------

Am sa ma opresc aici referitor la ceea ce stiu eu despre inceputrile
Internet-ului in Romania. S-ar putea completa destul si despre
perioadele care au urmat: 1997-1999, consolidarea ISP-urilor, 2000-2001
capitalizarea ISP-urilor si extinderea de piata iar in 2002-2003, lupta
pentru impunere pe piata in curs de liberalizare. Cum insa toate
acestea depasesc cu mult cadrul inceputurilor, ma rezum la cele
prezentate.
