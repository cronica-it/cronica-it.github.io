---
slug: arot-articol1
title: 'Articol 1 IT Trends'
authors: arot
tags: [articole]
date: 2023-11-03T21:19

---

Acest articol este primul dintr-o serie apărută în revista IT Trends în data de ???.

<!-- truncate -->

---

Idea interventiei mele in revista IT Trends  pleaca de la o recenta intilnire cu Richard Stallman care a revenit dupa 19 ani in Romania la lansarea fundatiei Ceata. Seara tirziu, dupa ce Stallman s-a ridicat de la masa, am inceput sa discut cu Romi Maier si ne-am dat seama ca au trecut 20 ani de la niste evenimente care au marcat introducerea free software-ului in Romania dar au influentat si aparitia operatorilor Internet.  Este vorba in principal despre asociatia GURU (Grupul Utilizatorilor de Unix din Romania)  si despre seria de conferinte ROSE'93-96 (Romanian Open Systems Event).

Asadar am sa incep cu inceputul. adica din anul 1991. Atunci lucram la IIRUC intr-un colectiv de proiectare pentru “sisteme de diagnoza automata”. In acelasi timp coordonam proiecte de diploma pentru studenti din ani terminali la Facultatea de Automatica.

In vara anului 1991 am constat ca din 60 de ingineri care lucrasem la IIRUC in cercetare-proiectare incepind din 1981, mai eram in Romania doar citiva. Pe de alta parte multe din proiectele noastre nu mai puteau fi continuate din lipsa de fonduri. Asa ca, fortat de situatie, a trebuit sa-mi mut colegii ramasi dar si minicalculatorul Coral 4030, cu RSX-11M, la etajul 1,  pentru a-l conecta cu alte platforme ale firmei: o retea Novell Netware, un PC 386 cu SCO Unix si un cluster CTOS de la Burroughs Sperry.  In acea toamna, cu niste studenti din anul 4, am reusit sa pun in functiune o retea UUCP  prin dial-up in 40 orase, care transporta atat email-uri interne din IIRUC cit si job-uri pentru contabilitate. Acestea se prelucrau prin FoxBase sub reteaua Novell folosind un Listserver instalat pe Unix. Arborele de servere Unix 286 UUCP din teritoriu era verificat continuu cu agenti de testare trimisi ca attachment la email-uri. Astfel la fiecare jumatate de ora primeam rapoarte email cu starea retelei.  Nu aveam insa nici conexiune la Internet on-line si nici adrese de email tip Internet. Numarul studentilor interesati de plaforma era intr-o crestere evidenta.

Incepind din toamna anului 1991 incepusem sa tinem legatura cu Internetul prin Politehnica din Bucuresti folosind  nucleul intial al retelei ROEDUNET,  infiintata sub coordonarea lui Nini Popovici. De acolo puteam sa trimite si  primi email-uri din Internet (de tip: `nume@pi-bucuresti.th-darmstadt.de`), printr-un gateway UUCP-TCP/IP  conectat la Internet prin Darmstadt. Singurul inconvenient era ca raspunsurile la email-uri veneau abia dupa 24 ore.

Tot in 1991 aparusera citeva colective de proiectare private, dintre care cel mai spectaculos pentru mine era bazat pe o retea de calculatoare NeXTStep. Astfel prima data am luat contact cu citeva dintre aplicatiile care aveau sa devina standard peste citiva ani (voice mail, multimedia over network si un sistem de ferestre PostScript, toate rulind sub un kernel Mach despre care nu aflasem atunci decit din povesti).

Vazind ca sustinerea  financiara la IIRUC devenea din ce in ce mai slaba, am luat legatura cu alti cunoscuti care lucrasera in cercetare in special la sisteme de operare de tip Unix din alte colective:  Politehnica Bucuresti, ITC, Centru de Calcul al Min Industriilor etc., in idea de a construi o asociatie neguvernamentala pentru promovarea diverselor variante de Unix cat si pentru acele platforme de aplicatii din categoria “Open Systems”. Astfel am fondat GURU pe care apoi l-am inregistrat in martie 1992. Am fost la inceput cel mult 20 de membrii fondatori, iar dupa un an, in octombrie 1992. aveam peste 100 membrii inscrisi.

Noi atunci am plecat in primul rind de la situatia noastre ca profesionisti proveniti din colective de cercetare si care eram fortati, din motive materiale, sa lucram aplicatii triviale (programe de contabilitate, personal, gestiune s.a..)  Al doilea punct de plecare a fost lipsa de aplicatii software din Romania, cam pentru orice domeniu, in conditiile in care nu existau bani pentru cumpararea unor programe cu licenta, pentru  platforme standard de tip IBM PC sau pentru statii de lucru cu procesoare RISC.  Toate aplicatiile vechi, erau fie dezvoltate sub RSX-11M pe minicalculatoare  sau pe microcalculatoare  sub CP/M, ISIS II, SFDX. Aplicatiile existente nu rulau pe IBM PC sau pe alte platforme hardware din acea perioada.

Un mare noroc a fost ca GURU a aparut intr-un moment crucial pe plan international. Trebuie sa ne amintim ca inca din 1985 aparuse Free Software Foundation infiintata de Richard Stallman iar in 1991 Linus Torvalds inventase kernel-ul Linux plecind de la sistemul Minix distribuit de Arthur Tanenbaum in universitati.  In august 1992 independent de GURU, dar aproape simultan cu noi, pe newsgroup-ul emigratiei romane: “soc.cult.romanian” s-a anuntat initiativa “Free Unix for Romania” cordonata de Marius Hancu de la CRIM Montreal. Imediat am luat legatura cu Marius Hancu prin colectivul lui Mircea Bodea de la Facultarea de Electronica din Bucuresti dar si cu prof Irina Atanasiu de la Catedra de Calculatoare din Bucuresti si cu prof Kalman Pusztai de la Catedra de Calculatoare din Cluj pentru distributia Linux-ului si a cartilor primite  prin donatii de la romani aflati  in universitati din Europa si Statele Unite.

Inca din primele momente ne-am propus inca doua obiective pe linga distributia de Free Software:

a) sa ne inscriem in EurOpen, federatia grupurilor de Unix din Europa si proprietara retelei EUnet

b) sa lansam o serie de maninfestari de promovare pentru Open Systems, cu participare internationala, deschise atat pentru firme cat si pentru personalitati din domeniu. Acestea aveau sa se numeasca ROSE. Prima conferinta va fi organizata in 1993 la Cluj.

Abia de acum incolo urma sa se produca  o intreaga transformare, dar despre anii 1992 si 1993 vom povesti in numarul viitor.
