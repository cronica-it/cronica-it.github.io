---
slug: arot-articol7
title: 'Articol 7 IT Trends'
authors: arot
tags: [articole]
date: 2023-11-03T22:06

---

Acest articol este al șaptelea dintr-o serie apărută în revista IT Trends în data de ???.

<!-- truncate -->

---

Dupa experienta cistigata la  ROSE'94,  ne-am propus ca ROSE'95 sa fie organizat altfel. Am renuntat la compania de turism pentru rezervari si organizare de evenimente. In schimb cu banii economisiti am construit un pachet care sa fidelizeze participantii. Acesta continea: volumele cu lucrarile conferintei, un sac de pinza inscriptionat cu ROSE'95, insigna asociatiei, ecusoane, programul manifestarilor si cite trei bonuri de cafea pentru pauzele de conferinta din fiecare zi.

Toata logisitica am preluat-o cu mijloace proprii si cu un sistem de comnicatii bazat pe statii wireless de la Radiotel care ne permiteau coordonarea pe teren in timpul evenimentului. Trebuie tinut cont ca la acel moment nu aparusera telefoanele mobile. Evident Radiotel avea afisat in holul de la intrare cel mai mare banner. Fundatioa Soros ne-a sponsorizat cu instalatia de traducere simultana, inclusiv cu traducatorii iar Ion Vaciu pe care il cunosteam inca de la ROSE'94 ne-a asigurat legatura cu presa. Cu o zi inainte de inceperea conferintei ROSE'95 am organizat o miniconferinta de presa prin care toati jurnalistii de specialitate au fost informati despre cele mai importante momente ale evenimentului. Conexiunea Internet a fost pentru prima data on-line. Aceasta s-a realizat prin linia inchiriata Romtelecom care conecta Palatul Copiilor (PC-Net) cu ICI (RNC), obtinuta prin sustinerea lui Eugenie Staicut, cordonatorul RNC. EUnet ne-a sponsorizat prin asigurarea de conturi de email pentru firmele participante si in special pentru invitatii din strainatate.

Dintre cei pe care ii cunosteam deja, la ROSE'95 au sosit: Sergey Kusnetzov, presedintele asociatiei de Unix din Rusia, Jean- Michel Cornu, reprezentant al grupului francez de Unix (AFUU) dar si coordonator din partea EurOpen al programului de acces al utilizatorilor la informatiile Comisiei Europene si profesorul de economie Juan Carlos Martínez Coll de la Universitatea din Malaga, la acel moment intiator si coordonator, pe linga Comisia Europeana al programului EumedNet.

Linus Torvalds si John Quartermann au sosit cu o zi inainte de inceperea conferintei, motiv pentru care s-au integrat imediat in mica noastra echipa de organizare. Linus chiar a coordonat impreuna cu Irina Athanasiu o echipa de studenti pentru a sorta volumele iar John Quartermann ne-a sprijit in logisitica de acces la Internet din zona de expozitie, chestiune care era destul de dificila la acel moment.

La conferinta a sosit si Esther Dyson, membra in comitetul condus de Al Gore “National Information Infrastructure Advisory Council “, cel care definea atunci noua infrastructura de telecomunicatii din Statele Unite (proiectul NII). Ulterior in 1998 Esther Dyson impreuna cu John Postel au fondat ICANN, organizatie pe care aceasta a si condus-o o perioada de timp.

Pe linga personalitatile de virf sosite la ROSE'95, firmele au incercat sa-si mobilizeze pentru prezentari in special subiecte orientate spre zona tehnica, evitind subiectele strict comerciale. Noi in calitate de organizatori am numit in coordonarea sectiunilor din program (vezi programul ROSE'95) pe toti cei care puteau lansa dezbateri libere cu sala privind subiectele tratate in sectiuni. De exemplu sectiunea referitoare la “Dezvoltarea resurselor Internet” a fost coordonata de John Quartermann; sectiunea dedicata aplicatiilor Linux, a fost condusa de Linus Torvalds iar cea de aplicatii de securitate si criptografie de catre prof.  Victor Valeriu Patriciu. Efectul s-a vazut de fiecare data, dezbaterile fiind intiate si apoi moderate de acestia. De altfel pe toata perioada evenimentului invitatii nostrii au fost abordati direct de catre cei interesati. Consider ca am reusit sa realizam o comunicare foarte buna intre toti cei prezenti, in acel spatiu special amenajat din Palatul Copiilor, in care erau prezente cu exponate principalele firme  IT&C din Romania.

Problemele de logisitica au fost ca intodeauna foarte dificile. Imi amintesc de exemplu ca intr-o dimineata in timpul prezentarii unei lucrari despre arhitectura QNX, niste muncitori au inceput sa repare cu un zgomot teribil acoperisul Palatului Copiilor, astfel incit nu se mai auzea nimic in sala. A trebuit personal sa ma duc pe cladire si sa-i rog pe respectivii sa revina peste doua zile. Spre norocul nostru problema s-a rezolvat, evident trecindu-i pe acestia drept “colaboratori” in statul de plata al asociatiei, impreuna cu pompierii si citeva femei de serviciu.

Cu formatia sa de jurnalist Esther Dyson a reusit sa conduca la ROSE'95 una dintre cele mai surprinzatoare mese rotunde cu tema: “Internet, growth of the Global Network & Services” cu accentul aplicativ pe furnizorii Internet din Romania. Trebuie tinut cont ca la aceasta masa rotunda au participat ca panelisti: Linus Torvalds, John Quartermann, Jean Michel Cornu si Juan Carlos Martinez Call. Interactivitatea a fost permanenta cu intreaga sala. Din pacate nu se pastreaza o inregistrare a acestor discutii care ar fi de referinta pentru situatia Internet-ului din perioada 1994-1996.

In schimb exista o inregistrare de la TVR1 unde se mentioneaza fugitiv evenimentul cat si faptul ca ROSE'95 s-a bucurat de prezenta lui Linus Torvalds. Singurele publicatii care au sustinut evenimentul, inclusiv cu interview-uri si puncte de vedere de la fata locului au fost publicatiile din domeniul IT&C (PCReport, Computerworld s.a..). Ecoul international a fost mult mai puternic decit cel din tara, chiar daca ROSE'95 ca si ROSE'94 au condus la formarea unei intregi generatii de specialisti. Pe toti acestia ii regasim astazi in management-ul multor firme dar si printre personalitatile care au adus schimbari majore in domeniu. O lista a acestora o vom mentiona la sfirsitul acestei serii de prezentari.

Linus Torvalds a stat in Romania o perioada mai lunga (o saptamina) sustinind de doua ori prezentari  in amfiteatru pentru studentii din anii 4 si 5 de la Facultatea de Calcultoare din Politehnica Bucuresti. A fost chiar curios sa petreaca ceva timp cu studentii din anul 5 in Regie, pentru a comunica cit mai direct cu cei din generatia lui.

O prezentare post factum a conferintei, dar si a impresiilor personale despre ROSE'95 a fost publicata de John Quartermann in numarul din Noiembrie 1995 al revistei Matrix News.
