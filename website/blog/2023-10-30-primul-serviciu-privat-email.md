---
slug: primul-serviciu-privat-email
title: 'Primul serviciu privat de eMail'
authors: ilg-ul
tags: [cronologie, internet]
date: 2023-10-30T08:38

eventDate: '1992-10'
eventSummary: 'Primul serviciu privat de Internet eMail'
reportedBy: 'ilg-ul'

---

In octombrie 1992 a fost dat în folosință primul serviciu privat de
**Internet eMail**, folosind protocolul **UUCP**.

<!-- truncate -->

Serviciul a fost oferit inițial promoțional de firma **Adcon Telemetry SRL**,
urmând a deveni un serviciu comercial
după finalizarea procedurilor de obținere a licențelor de furnizare
servicii de telecomunicații pentru firma **EUnet Romania**, înființată
in iunie 1993.

Dotarea inițială includea un computer NeXT și două modemuri.

Conexiunea se făcea pe dial-up, legătura internațională fiind inițiată
dinspre Viena, de 2-3 ori pe zi, deoarece liniile telefonice din București
încă nu permitea apeluri internaționale.

:::note

In aceeași perioadă, la Institutul Politehnic București, Nini Popovici
administra un serviciu similar de poștă electronică pentru rețeaua
academică, prin dial-up cu Universitatea Darmstadt.

Pentru că nici linia telefonică din Politehnică nu permitea apeluri
internaționale, conexiunea era inițiată manual prin operatoare, și după
obținerea tonului de modem din Darmstadt, era pornit și modemul local.

:::

Primele domenii deservite de acest sistem au fost `eunet.ro`,
`adcon.ro`, `guru.ro`, `iiruc.ro`, `soros.ro`.

După înființarea firmei **EUnet România** și instalarea de noi linii telefonice
cu acces internațional, conexiunea s-a putut iniția la fiecare oră,
îmbunătățind sensibil viteza de transmitere a mesajelor.
