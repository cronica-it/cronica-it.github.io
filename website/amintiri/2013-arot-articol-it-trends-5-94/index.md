---
slug: 2013/arot-articol-it-trends-5-94
title: "Articolul lui Adi Rotaru în IT Trends - Capitol 5 - '94"
authors: [arot]
tags: [articole, autor:alexandru.rotaru]
# date: 2023-11-03T22:06
date: 2013-10

---

Acest articol este al cincilea dintr-o serie apărută în revista IT Trends
în luna octombrie 2013, și republicat în broșura
[De la Free Software la Internet](https://cronica-it.github.io/arhiva/assets/2013/arot-brosura-a5-tipar.pdf).

<!-- truncate -->

---

Pentru organizarea conferinței ROSE '94 aveam planuri foarte mari
dar bani foarte puțini. Atunci singura soluție a fost să încercăm să împărțim costurile cu alte organizații internaționale și să aducem în
acest fel un număr cât mai mare de participanți din străinătate pe
care niciodată nu ne-am fi putut permite să-i invitam pe costurile
noastre. Din fericire devenisem membri cu drept de vot în EurOpen
începând din 10 septembrie 1993.

EurOpen organiza ședințele de coordonare (Governing Board) de două ori pe an, primăvara și toamna, mereu în alte țări. La Londra, în aprilie 1994, s-a votat ca următoarea ședință Governing Board din toamna lui 1994 să aibă loc pentru prima oară în Europa de Est. S-au propus două țări: România și Rusia. A urmat un lung proces de selecție pe care l-am câștigat după 2-3 luni. În acest fel automat aveam la conferință
participanți din partea mai multor organizații internaționale printre care: USENIX, EurOpen, X/Open și Uniunea Europeană (proaspăt înființată la 1 Noiembrie 1993).

Cam acesta a fost momentul în care am fost convinși că ROSE '94 va fi o întrunire cu adevărat la nivel internațional. În luna mai 1994 am fixat perioada de desfășurare pentru ROSE '94: 3-4 noiembrie. După ce EurOpen ne-a confirmat programarea ședinței de
Governing Board la București pentru 5-6 Noiembrie, am început contactarea invitaților de tip keynote speaker.

Inițial ne-am propus ca în acel an să avem două capete de afiș: Richard Stallman și Linus Torvalds. Marius Hâncu dar și ceilalți membri din „Free Unix for România” ne-au ajutat foarte mult în aceste demersuri. În paralel cu conferința INET '94 de la Praga, Irina Athanasiu a participat din partea GURU la Conferința USENIX (Summer 1994 Technical Conference, Boston în 6 - 10 Iunie 1994), pentru a discuta direct cu invitații selectați pentru conferința noastră. Așa am reușit să-i cooptăm pe următorii: Chet Ramey, autorul bash shell, Phil Zimermann inventatorul PGP-ului, Elisabeth Zwicky, coordonatoarea grupului SAGE de la Usenix și Guy Bernard profesor „computer science” la Univ Paris Sud.

Trebuie spus că simultan cu organizarea ROSE '94, continuam celelalte activități: țineam cursuri de Linux săptămânal la sala de training a Fundației SOROS de la CPC Bucureşti, distribuiam și asiguram suport pentru Linux și urmăream libera circulație a donațiilor venite de la „Free Unix for Romania” (cărți, software și know-how). Un mare ajutor în acest sens l-am primit de la colectivul prof Mircea Bodea de la Facultatea de Electronică și Telecomunicații din București, dar și de la Universitățile Babes Bolyai din Cluj, Politehnica din Timișoara și Facultatea de Calculatoare din Iași.

Din păcate Linus Torvalds nu a putut să mai participe la conferința din acel an iar Elisabeth Zwicky s-a îmbolnăvit cu 3 zile înainte de ROSE '94. În schimb au participat peste 20 personalități din toate cele 24 țări membre în EurOpen, inclusiv Glenn Kowak președintele rețelei EUnet Europe. Deoarece fiecare dintre aceștia puteau prezenta cel puțin câte o prelegere de larg interes, am fost nevoiți să extindem conferința cu o zi (3-5 Noiembrie). Am modificat în ultima clipă programul penultimei zile a conferinței (vineri 4 noiembrie) ca să includem cât mai multe prezentări.

Nick Șandru, unul dintre inițiatorii primului newsgroup al românilor de pretutindeni pe Internet (soc.culture.romanian), a fost singurul participant prezent în sală, la ROSE '94, din partea emigrației române. El a avut prilejul să spună câteva cuvinte despre tot efortul depus de românii din străinatate pentru vizibilitatea României pe Internet. În conferință s-a prezentat lucrarea „Free UNIX for Romania - working for the programmer's freedom of choice” autori Marius Hancu (Canada) și Gabriel Climescu (Elveția). În absența ambilor autori lucrarea a fost prezentată de către Prof. Mircea Bodea. O mare bucurie a fost reîntâlnirea cu Liviu Iftode, coordonatorul primului proiect de sistem Unix din România (Sistemul U) începând din 1984 și membru fondator GURU.

Logistica pentru organizarea conferinței ROSE '94 a fost un adevărat test. Întreaga organizare pe parcursul conferinței și a ședinței EurOpen a fost asigurată de o echipă GURU formată din 20 de persoane care au fost prezente în toate punctele de interes. Am fost sprijiniți de o grupă de studenți de la calculatoare. Toată manifestarea s-a desfășurat
 la Palatul Copiilor unde am fost ajutați de colectivul coordonat de Mihai Bătrîneanu. Fundația Soros ne-a asigurat instalația de traducere simultană, inclusiv traducătorii, firma Radiotel ne-a furnizat 10 stații și pagere pentru comunicații, iar pentru cazare și evenimente am angajat o firmă de turism (Welcome Tours).

Standul GURU, ca și punctele de acces la Internet au fost asaltate zilnic de participanți care au copiat distribuții de Linux sau au testat Internetul având la dispoziție mai multe puncte de conectare asigurate prin: EUnet, Computerland, InterComp/ BankNet (pe satelit), Fundația SOROS / CPC, Logic Sprint sau prin rețeaua RoLink de la IIRUC.

Cu toate acestea surprizele au fost multiple. Richard Stallman ne-a rugat să-i preluăm prin Internet ultima versiune de EMACS la care lucra în acel moment. Am reușit acest lucru cu ajutorul fundației SOROS, care a pus la dispoziție o sală la centrul lor CPC cu 4 terminale conectate on-line la Internet și cu ajutorul firmei Net Consulting care ne-a împrumutat un model de laptop performat Compaq pentru întreaga perioadă, pe care am instalat Linux 1.0 și EMACS 19.28 transferat prin Internet în timp ce invitatul nostru era în drum spre București. Trebuie menționat că viteza de acces la Internet era de doar de 19.2 Kbps. În plus uneori prezentările din sala de conferințe au depășit cu mult timpul alocat,
continuând pe culoare printre standuri, spre disperarea reprezentanților sosiți din partea firmelor. Phil Zimermann, după prezentarea PGP-ului la ROSE '94, a fost întrebat la întoarcerea în țară de ce a tratat un asemenea subiect, ținând cont că la acel moment pentru România erau în vigoare restricțiile COCOM. Din România am avut un număr record de participanți majoritatea din țară dar și din țările vecine. În total au fost peste 700 de participanți înscriși, care au primit pachetul conferinței, inclusiv volumele cu lucrări și peste 1.500 de vizitatori. Au fost organizate mai multe întâlniri publice și private cu participanții fiind consolidate foarte multe legături directe.

Efectele prezenței participanților internaționali la conferința ROSE '94, dar și ecoul evenimentelor asociate pe care le-am organizat atunci au generat mai multe articole în presa internațională. Acestea au comparat conferința ROSE '94 cu renumite manifestări de profil din Paris, Wiesbaden și Viena ale anului 1994. După această manifestare asociația GURU a devenit un nume cunoscut în Europa iar conferințele ROSE o referință anunțată în toate programele de conferințe internaționale din lume.

O descriere post-factum a evenimentului a apărut pe site-ul web GURU iar PC-Report, revista lansată încă din 1992, a publicat un articol despre această manifestare.

---

Errata ???

In parelel cu aceste dezvoltari s-a format o echipa tehnica de administratori de retea, cu experienta practica in platforme Unix / Linux dar si cu deschidere spre tehnologiile telecom ale momentului.  Desi mediile on-line erau greu accesibile, am participat sub organizarea GURU, cu citiva dintre administratorii nodurilor Internet din acel moment, la un prim seminar de securitate  in 6-8 Septembrie 1995 la Budapesta, organizat de Grupul Utilizatorilor de Unix din Ungaria la Institutul Von Neumann si denumit: „ADVANCED UNIX AND INTERNET SECURITY”. Simpozionul a durat trei zile si a fost  sustinut de Rick Farrow.

Inca din iulie 1995 am avut confirmarea ca Linus Torvalds va veni o saptamina in Romania in timpul Conferintei ROSE '95 dupa care imediat am inceput sa ne concentram pe organizarea acestui nou eveniment despre care voi povesti pe larg.


---

- 1-4 noiembrie 1995 – ROSE '95

- program rose 95
- http://linux.punct.info/postrose.html    jsq despre rose95

Linus - Linus.Torvalds@cs.helsinki.fi
Esther - edyson@eff.org
Jean Michel - cornu@afuu.fr
Juan Carlos - coll@ccuma.sci.uma.es


Sectiunile conferintei au fost conduse in
Data Bases, Security and Cryptography, Tools
for Distributed Systems, Internet Services, Distributed and Parallel
Systems, Applications, Data Bases, and Internet Infrastructure
and Resource Development

