---
slug: 2020/ici-carte-50-ani
title: 'ICI - Volumul „50 ani - Volum Aniversar - 1970-2020”'
authors: [ilg-ul]
tags: [volume]

date: 2024-03-03T20:43:02

event_date: '2020'

---

import { PdfLink } from '@site/src/components/PdfLink';

În anul 2020, la Editura ICI București a apărut volumul **50 ani - Volum Aniversar - 1970-2020**.

<!-- truncate -->

## Cuvânt înainte

Volumul de față este dedicat unui eveniment remarcabil în viața ICI București –
împlinirea a 50 de ani de existență.

Prima parte a volumului aduce în atenția cititorului aspecte relevante din
trecutul și prezentul institutului: succesiunea formelor de organizare și a echipelor
de conducere aferente, realizări profesionale reprezentative, inclusiv referințele
bibliografice pe baza cărora au fost redactate și acordul autorilor acestora,
ilustrarea recunoașterii excelenței profesionale a specialiștilor institutului și, în
final, o imagine sintetică a institutului la acest moment aniversar și a orientărilor
de viitor.

Facem mențiunea că listele de angajați prezentate în volum sunt ordonate
după marcă, cu semnificația sa de moment al activării opțiunii ”ICI” pe parcursul
carierei profesionale a fiecăruia dintre noi. Fac excepție listele preluate din surse
bibliografice, unde a fost respectată opțiunea autorului.

În a doua sa parte, volumul prezintă mesaje primite din partea unor foști
directori generali ai institutului, a unor colaboratori de ieri și de azi, din țară și
străinătate, precum și din partea unor foști colegi. Mulțumim și pe această cale
tuturor celor care au dat curs invitației noastre de a transmite, pe de o parte, gânduri
și aprecieri pentru institut, pentru rolul și realizările sale, pentru specialiștii cu care
au colaborat, iar pe de altă parte, considerații privind cultura și valorile ICI, cheia
longevității sale, importanța activității din ICI pentru cariera profesională proprie,
evocarea unor momente trăite în ICI, gânduri inspirate de acest eveniment.
Prin această structurare a volumului am urmărit asigurarea unui echilibru
între imaginea obiectivă, oferită de fapte și date din cronica acestor 50 de ani de
existență a institutului, pe de o parte, și cea inevitabil subiectivă, rezultată din
diversitatea de opinii personale, pe de altă parte. Sperăm că, într-o oarecare măsură,
am reușit.

Adresăm mulțumirile noastre domnului Director General dr.ing. Adrian
Victor Vevera și doamnei Președinte al Consiliului Științific prof.dr.ing. Doina
Banciu pentru suportul acordat. Mulțumim, de asemenea, colegilor din Editura ICI
pentru colaborare.

## Cuprins

- Mesajul Directorului General al ICI București 9
  - Formule organizatorice și oameni care le-au dat viață 13
  - Institutul Central de Informatică (1970-1971) 14
  - Institutul Central pentru Sisteme de Conducere cu Mijloace
  - de Automatizare - ICSCMA (1971-1973) 15
  - Institutul Central pentru Conducere și Informatică - ICCI (1973 - 1985) 18
  - Direcția ”Informatică” din Institutul de Cercetare Științifică și Inginerie Tehnologică
  - pentru Tehnică de Calcul și Informatică (ICSIT-TCI) - (1985-1990) 21
  - Institutul de Cercetări în Informatică – ICI (1990-1998) 22
  - Institutul Național de Cercetare-Dezvoltare în Informatică – ICI (1998-2003) 24
  - ICI - un nou statut juridic (din ianuarie 2004) 27
- Contribuții CDI reprezentative 35
  - Dezvoltarea utilizării calculatoarelor în sisteme de teleprelucrare și în
  - rețele de calculatoare. Proiectele Renac/Renod și Cameleon 42
  - Contribuții la introducerea și dezvoltarea Internet în România 46
  - ROTLD – Registrul Național de domenii ”.ro” 50
  - Contribuții la dezvoltarea utilizării calculatoarelor în conducerea
  - proceselor tehnologice, în sisteme de tip tranzacțional și timp-real 52
  - Decizie asistată de calculator. Sisteme suport pentru decizie (SSD) 56
  - Introducerea sistemelor informatice în biblioteci și informatizarea bibliotecilor 59
  - Contribuții la dezvoltarea Infrastructurii Naționale Grid 62
  - Preocupări privind realizarea de soluții informatice în domeniul surselor
  - regenerabile de energie 65
  - Cloud computing – proiectul ICIPRO 66
  - Domeniul eSănătate 68
  - Bioinformatică 71
  - Securitate cibernetică și infrastructuri critice 73
  - Cooperare internațională 76
- Evidențieri – Recunoaștere 87
  - Premii naționale ale Academiei Române 88
  - Membri ai Academiei Române și Academiilor de ramură 89
  - Profesori universitari proveniți din ICI București, în universități din România 90
  - Doctori Honoris Causa 91
  - Premii și distincții naționale sau internaționale 91
- ICI la timpul prezent 97
  - Recertificat ca Institut Național de Cercetare-Dezvoltare 98
  - Domenii de cercetare 99
  - Din Raportul de activitate pe anul 2019 102
  - Revistele științifice editate de ICI 105
- Perspective și priorități pentru viitor 107
  - Perspectiva de dezvoltare instituțională 108
  - Priorități pentru perioada următoare 109
- Bibliografie 113
- Mesaje ale unor foști directori generali ai ICI 115
- Mesaje ale unor colaboratori 141
- Mesaje ale unor foști colegi 219
- Din galeria foto a institutului 295
  - Aniversările ICI 297
  - Alte evenimente, din ultimele două decenii 308

## Referințe

- ICI București: _**50 ani - Volum Aniversar - 1970-2020**_, Editura ICI, București 2020 (arhivat de la [ici.ro](https://www.ici.ro/documents/24/ICI_Bucuresti-50_ani_tdHL8av.pdf)) <PdfLink href="https://github.com/cronica-it/arhiva/releases/download/2020/ici-bucuresti-50-ani.pdf"/>
