---
slug: 1985/apetrescu-carte-calculatorul-amic
title: 'A. Petrescu (coordonator) - Cartea „Totul despre calculatorul... aMic”'
authors: [ilg-ul]
tags: [carti]

date: 2024-03-03T18:26:34

event_date: '1985'

---

În anul 1985, la Editura Tehnică București, a apărut
lucrarea în două volume **Totul despre calculatorul... aMic**.

<!-- truncate -->

---

## Nota autorilor (vol. 1)

Ce este aMIC-ul și de ce „Totul despre ...”. Chiar... totul?

Calculatorul personal (individual) aMIC este primul calculator românesc cu ecran tele separat, destinat utilizării individuale pe scară largă în școlile de toate gradele, în unități de cercetare-proiectare, în gestiuni tehnico-economice curente, în activități de birou și chiar în cluburi și tabere, pentru jocuri distractiv-educative.

Autorii volumelor de față sunt cadre didactice și cercetători de la Facultatea de Automatică și Calculatoare din Institutul Politehnic București, care au conceput acest calculator, proiectanți și specialiști din unitățile care îl produc în serie, și anume Institutul pentru Tehnică de Calcul și Informatică - Filiala Timișoara și Fabrica de Memorii - Timișoara, cum și reprezentanți ai utilizatorilor, printre care un profesor emerit de la Liceul Industrial „Dimitrie Cantemir'' din București și un elev de la același liceu.

Cărțile aMIC (volumul 1) și aMIC (volumul 2) ce apar simultan își propun să constituie manuale de prezentare-utilizare-operare indispensabile tuturor categoriilor de utilizatori.

O atenție deosebită este dată limbajului interactiv de programare BASIC-aMIC a cărui învățare este înlesnită de un număr mare de exemple.

## Nota autorilor (vol. 2)

Un număr la fel de important de programe, din toate domeniile de aplicație, rezolvă probleme simple și complexe de matematică-fizică din industrie și învățământ (aici este inclus și un îndrumar pentru predarea matematicii asistate de calculatorul personal); alte programe rezolvă jocuri, trasează grafice și figuri, etc.

Specialiștilor le atragem atenția asupra existenței comenzilor pentru toate tipurile de monitoare aMIC și - în acest context - asupra expunerii complete a microprocesorului Z80, cum și a uneia succinte a microprocesoarelor 8080.

Sunt incluse programe de testare și indicații de depanare, ca și referiri concrete la perifericele utilizabile cu aMIC - display-uri (televizoare SPORT, de exemplu), casete ș.a.

Editura Tehnică se mândrește cu activitatea sa de pionierat în sprijinirea introducerii intensive a calculatoarelor personale românești și recomandă cu căldură consultarea acestei cărți din noul ciclu „Totul despre...”, ca și a altor cărți de informatică, inclusiv a volumelor din seria continuă AMC (Automatică-Management-Calculatoare).

## Referințe

import { PdfLink } from '@site/src/components/PdfLink';

- A. Petrescu și alții: _**Totul despre calculatorul... aMic**_ Vol.1, Editura Tehnică, București 1985 (arhivat de la [google.com/site/georgechirtoaca](https://sites.google.com/site/georgechirtoaca/documentation)) <PdfLink href="https://github.com/cronica-it/arhiva/releases/download/1985/apetrescu-totul-despre-calculatorul-personal-amic-vol-1.pdf"/>
- A. Petrescu și alții: _**Totul despre calculatorul... aMic**_ Vol.2, Editura Tehnică, București 1985 (arhivat de la [google.com/site/georgechirtoaca](https://sites.google.com/site/georgechirtoaca/documentation)) <PdfLink href="https://github.com/cronica-it/arhiva/releases/download/1985/apetrescu-totul-despre-calculatorul-personal-amic-vol-2.pdf"/>
