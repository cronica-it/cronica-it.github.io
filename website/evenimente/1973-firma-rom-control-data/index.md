---
slug: 1973/firma-rom-control-data
title: 'Este înființată societatea mixtă româno-americană „Rom Control Data” (RCD)'
authors: [ilg-ul]
tags: [firme]

date: 2024-01-06T13:41:00

event_date: '1973'

---

În anul 1973 este înființată **Rom Control Data (RCD)**, singura societate mixtă româno-americană până în 1990.

<!-- truncate -->

Crearea societății RCD a fost aprobată prin Decretul 428/1973 și HCM 973/1973.

Partea română era formată din Centrala Industrială de Electronică și
Tehnică de Calcul (CIETC) și deținea 55 % din capital, iar partea
americană era Control Data Corporation (CDC), care deținea restul
de 45 % din capital.

Contribuţia părţii române a fost: fabrica cu spaţii de producţie de aproximativ
5.000 mp (teren, utilaje generale şi personal calificat pentru producţie şi întreţinere),
la înfiinţare având 80 de salariaţi. Contribuţia CDC a fost tehnologia, asistenţa
tehnică (asamblare, reglaj, testare şi control) şi managementul economic. În timp,
conducerea a devenit complet românească, singura excepţie fiind controlul de
calitate, care era american şi care garanta pe plan internaţional că produsele
româneşti sunt similare celor ale CDC. De menţionat că a fost singura unitate
productivă din ţară în care Inspectoratul General de Stat pentru Calitatea Produselor
nu avea delegat.

Primul director a fost Călin Spiride.

Producţia Rom Control Data a constat din:

- Cititoare de cartele perforate;
- Imprimante rapide cu tambur, bandă sau matriciale;
- Plottere;
- Unităţi de disc magnetic şi unităţi de bandă magnetică.

Produsele erau destinate atât pentru calculatoarele fabricate la FCE, cât şi
pentru export, beneficiarii fiind CDC, CII, Nixdorf Computer (RFG), Robotron (RDG),
Kovo (Cehoslovacia), Rosewill (Suedia) ş,a. În 1989 întreprinderea avea 360
salariaţi.

În 1988 CDC a decis să iasă de pe piața de calculatoare, și să vândă
diverse părți ale companiei.

RCD a supraviețuit, dar activitatea a fost afectată; între
1990–1996, în parteneriat cu KT Technology din Singapore,
a asamblat calculatoare de tip IBM PC, după care
a fost preluată de o firmă care are ca singură activitate
închirierea clădirilor din patrimoniu.

## Referințe

- [ro.wikipedia.org - Rom Control Data](https://ro.wikipedia.org/wiki/Rom_Control_Data_SRL)
- [en.wikipedia.org - Control Data Corporation](https://en.wikipedia.org/wiki/Control_Data_Corporation)
- INDIE ICPE-CA: _**Revista de istorie a electrotehnicii românești**_, Vol. 5, Nr. 1-2 (arhivat [local](https://cronica-it.github.io/arhiva/#2019))
