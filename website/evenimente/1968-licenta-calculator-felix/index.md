---
slug: 1968/licenta-calculator-felix
title: 'România obține licența pentru producția calculatorului „Felix C-256”'
authors: [ilg-ul]
tags: [calculatoare, autor:liviu.ionescu]

date: 1968-07

creationDate: 2023-11-01T07:52
eventDate: '1968'

---

În anul 1968, România obține din Franța licența calculatorului de
generația a III-a, Iris 50, care va deveni **Felix C-256**.

<!-- truncate -->

Pe lista scurtă a figurat Franța și Germania (Siemens). Opțiunea
unei licențe americane nu a fost posibilă, ca urmare a restricțiilor
la care țările din estul Europei erau supuse.

În luna mai 1986,
cu ocazia
vizitei la București, generalul de Gaulle
semnează un acord secret de colaborare în domeniul informaticii,
acordul fiind posibil datorită poziției autonome a Franței în cadrul NATO.

La acel moment Franța decisese fabricația unei familii de
calculatoare în cadrul programului „Plan Calcul”, ca urmare a unor restricții
impuse de USA la importul de calculatoare performanțe necesare programelor
militare, spațiale, nucleare ale Franței. România a fost acceptată de Franța ca
partener în realizarea primului model de calculator din familia Iris (Iris 50) al
firmei CII (Compagnie internationale pour l'informatique). Calculatorul Iris 50
al companiei CII a fost astfel adaptat în România sub numele de Felix C-256

Negocierile au durat câțiva ani, și au inclus nu numai tehnologia de
realizare a calculatoarelor, cu software (sistemul de operare SIRIS)
și documentație,
ci și tehnologia de realizare a circuitelor integrate, a circuitelor
imprimate multistrat și memorii pe discuri magnetice.
Oferta Siemens nu includea fabricația circuitelor integrate.

Preluarea documentației de licență a început în 1969 și a continuat în 1970,
la negocierea clauzelor comerciale participând Dogaru și Trăilescu.

În 1970, ITC trimite la CII Franța trei programatori care lucrează cu colegii francezi la dezvoltarea SIRIS: Gabriel Martin, Nicolae Negoiță și
Liviu Negrescu.

Cu această ocazie, echipele din ITC, integrate cu niște echipe din firma
CII, au participat la punerea la punct a primelor 11 calculatoare IRIS și
au realizat că, de fapt, firma CII vânduse licența de fabricație, bazată
pe un singur calculator IRIS, probabil prototip (Bulgacov).

Producția de serie a început în anul 1972.

## Referințe

- [BOUCHER Henri: INFORMATIQUE NON AMERICAINE - Première partie](http://www.aconit.org/histoire/iga_boucher/pdf/Vol_E_700-745.pdf), pagina 195/333
- [Vasile Baltac: Institutul de Tehnică de Calcul (ITC) – cronologie evenimente](https://www.agir.ro/carte/un-institut-pentru-istorie-semicentenarul-institutului-pentru-tehnica-de-calcul-1968-2018-123155.html)
