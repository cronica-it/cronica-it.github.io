---
slug: 1973/calculatorul-felix-c-32
title: 'La FCE începe producția calculatorului „FELIX C-32”'
authors: [ilg-ul]
tags: [calculatoare, felix, ice]

date: 2024-03-01T19:53:47

event_date: '1973'

---

În anul 1973, la
Fabrica de Calculatoare Electronice din București,
începe fabricația de serie a calculatorului **FELIX C-32**.

<!-- truncate -->

Încă din 1970 s-a decis crearea unei familii de calculatoare FELIX cu
modele mai mici și mai mari decât C-256 (C-32 și C-512/1024).

Sarcina realizării proiectului **FELIX C-32** a revenit ITC, șeful de proiect
fiind Emil Tudor.

Modelul C-32 avea 32 kB de memorie. A fost urmat de **C-32M**, un model mobil
pentru aplicații militare.

În 1973, Corneliu Maschek a prezentat sistemul de calcul Felix C-32
la Expoziţia de la Paris.

La ITC/CCAB a fost apoi proiectat un model cu 64 kB de memorie, **C-64** care a fost folosit în oficiile
de calcul din întreprinderi, și **C-64M**, care a fost folosit la o serie de aplicații cu caracter
special.

Sistemul de operare a fost realizat de un colectiv
format din Gabriel Martin, Maria Mocică, Werner Schatz, Ion Căruțașu,
limbajul de asamblare fiind realizat de filiala Timișoara, colectiv format din
Gavril Gavrilescu și Tiberiu Ilin. Limbajele FORTRAN și COBOL s-au realizat
la filiala Cluj, colectiv L. Negrescu, T. Vuscan și Emil Munteanu. [Ion Căruțașu]

Filiala din Cluj-Napoca a primit misiunea de a se ocupa de implementarea
limbajelor de programare de nivel superior.

> Pentru calculatoarele FELIX C-32, FELIX C-64 şi FELIX C-64M trebuia să realizăm compilatoare
mai mici (deoarece memoria era mai mică) pentru limbajele FORTRAN,
COBOL şi BASIC. În acest scop au fost constituite echipe de cercetare
conduse de Lucia Maxim pentru FORTRAN, de Viorel Costea pentru COBOL,
iar pentru BASIC echipa a fost condusă de Hannes Stein, apoi de Gheorghe
Boşilcă şi Detre Szasz. [Augustin Prodan]

> Calculatorul FELIX C-64M a fost construit pentru armată şi în afară de
programele de bază, la filiala din Cluj-Napoca au fost dezvoltate aplicaţii
speciale de către o echipă condusă de Liviu Negrescu, un specialist
remarcabil, cel mai bun programator pe care l-a avut ITC-ul.  [Augustin Prodan]

FELIX C-32 a fost folosit și pentru conducerea proceselor industriale.
Varianta pentru „proces” a fost livrată la export în Siria unde ITC a asigurat
atât instalarea, cât și asistența tehnică, dar și școlarizarea beneficiarului -
fabrica de ciment.

## Referințe

- [en.wikipedia.org - Felix C](https://ro.wikipedia.org/wiki/Felix_C)
- [Vasile Baltac: Cartea „Un Institut pentru istorie - Semicentenarul Institutului pentru Tehnică de Calcul (1968-2018)”](/amintiri/2018/vbaltac-itc50ani/) (arhivat [local](https://cronica-it.github.io/arhiva/#2018))
