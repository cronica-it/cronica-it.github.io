---
slug: 1970/fabrica-de-calculatoare
title: 'Este înființată „Întreprinderea de Calculatoare Electronice” (ICE FELIX)'
authors: [ntapus, mcostin]
tags: [ice, felix]

date: 2024-02-16T08:29:31

event_date: '1970'

---

import { imagesLinks } from './images-links.tsx'
import { ImagesTable } from '@site/src/components/ImagesTable';

În anul 1970 este înființată „Întreprinderea de Calculatoare Electronice FELIX București” (ICE FELIX), cunoscută și ca „Fabrica de Calculatoare”.

<!-- truncate -->

Întreprinderea a avut ca obiectiv realizarea de sisteme pe bază de licențe de la compania CII (Compagnie International pour l’Informatique) din Franța și ulterior fabricarea de calculatoare concepute în Romania. S-a construit după modelul francez de la Grenoble și la 1 ianuarie 1972 a fost pusă în funcțiune.

Până la finalizarea fabricii, producția de mașini de facturat și contabilizat FC15 și calculatoare CE30 sub licență Frieden (Olanda) precum și pregătirea producției pentru FELIX C-256 s-au făcut la FEA.

Întreprinderea de calculatoare a fost condusă de director Radu Dordea și director tehnic Mircea Bărbulescu.

Producția a început cu calculatorul FELIX C-256, primul calculator din familia IRIS al firmei CII. Într-o primă etapă au fost fabricate sistemele FELIX C-256, C-512, C-1024 având 256, 512, 1024 kB de memorie.

Ulterior întreprinderea a fost condusă de director Florea Tănase, ing. şef Tudorel Domocoș și director tehnic Traian Mihu.

După 1977 s-au proiectat și au intrat în fabricație minicalculatoarele din familia INDEPENDENT I100, I102F, I106, proiectate de ITC și familia de minicalculatoare CORAL 4011, CORAL 4021, CORAL 4030, proiectată de un colectiv din IPB condus de Dan Tonceanu.

Microcalculatoarele bazate pe microprocesoare au intrat rând pe rând în fabricație printr-o strânsă colaborare cu Institutul Politehnic București. S-au produs microcalculatoarele MC8, M18, M18B, M118.

A fost produs calculatorul personal HC85 și calculatoarele HC88, HC 90, HC 91, HC 2000 proiectate de un colectiv din Fabrica de calculatoare.

Ulterior, a fost produs calculatorul FELIX PC compatibil cu IBM.

Produsele realizate la fabrica de calculatoare au fost exportate în țările CAER, Franța, China etc.

De remarcat terminalele color VI-01 proiectate şi produse de către ICE.

Interfețele de proces și sistemele de conducere a proceselor SPOT au fost fabricate și livrate în țară și la export. Echipamentele au fost utilizate în dispeceratele automatizate din întreaga țară, principalii beneficiari fiind Dispecerul Energetic Naţional, societățile din domeniul energetic (reţele electrice/electrocentrale), Autocamioane Braşov, Neferal Bucureşti, Combinatul Siderurgic Galaţi, ICEMENERG Bucureşti, Mecanica Fină Sinaia, Griviţa Roşie Bucureşti, Institulul de Cercetări Metalurgice Kiev.

Echipamentele produse in ICE au fost exportate in zona economica CAER, în China, Franța, și alte țări cu o economie dezvoltată.

După 1989 ICE FELIX a realizat colaborări cu firme din străinătate, dar a intrat în declin.

În martie 2008, compania a vândut mai multe terenuri și construcțiile aferente, deținute în zona Pipera din București, pentru 6 milioane euro.

## Imagini

Ultimele imaginii cu fabrica sunt din [mai 2016](https://bucurestiulmeudrag.ro/fotografii/58431ea0-6c88-4981-8360-a45d592b13d5):

<ImagesTable images={imagesLinks}/>

## Referințe

- Florin G. Filip (coordonator): **Ştiinţa şi tehnologia informaţiei în România** ([acad.ro](https://acad.ro/bdar/STI/sti.html), arhivat [local](https://cronica-it.github.io/arhiva/#2018))
- [ro.wikipedia.org - ICE FELIX](https://ro.wikipedia.org/wiki/ICE_Felix)
- [ICE FELIX vinde active în Pipera](/evenimente/2008/ice-felix-vinde-active-in-pipera/)
- [ICE FELIX cere insolvența](/evenimente/2018/ice-felix-cerere-insolventa/)
