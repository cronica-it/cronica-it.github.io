---
slug: 1967/programul-de-dotare-al-economiei
title: 'Este aprobat „Programul de dotare a economiei naționale cu echipamente
moderne de calcul și de automatizare a prelucrării datelor”'
authors: [ilg-ul]
tags: []

date: 2024-02-26T22:26:09

event_date: '1967-06-22'

---

La 22 iunie 1967 a fost aprobat „Programul de dotare a economiei naționale cu echipamente
moderne de calcul și de automatizare a prelucrării datelor”, primul
program de informatizare în România (Arhivele Naționale 33/1967).

<!-- truncate -->

Acest program
a fost elaborat de colectivul de specialiști: profesorul Mihai Drăgănescu, profesorul
Mircea Petrescu, Nicolae Costake, Vlad Iancovici, Ștefan Bârlea, Emil Mitescu,
Cornel Mihulecea, Edmond Nicolau, Radu Sipoș, Simion Florea și Nicolae Sucitulescu.

Programul prevedea crearea unui institut de
specialitate (viitorul ITC), a unor fabrici de profil (ICE FELIX), a unei întreprinderi de service (IIRUC), a unui
institut care să se ocupe de informatizare, (ICI), a unei rețele
de centre teritoriale de calcul, a unor centre departamentale, etc.

La 1
noiembrie 1967 se înfiinţează „Comisia guvernamentală pentru dotarea economiei
naționale cu echipamente moderne de calcul şi automatizarea prelucrarii datelor”, având
ca preşedinte pe I. Verdeţ, prim vice-prim ministru şi al cărui Secretariat permanent era
condus de prof. M. Drăgănescu. În aceste condiţii, pe o perioadă de aproape patru ani
(1967–1971), Secretariatul permanent al Comisiei guvernamentale a realizat principalele
orientări strategice din programul menţionat, realizându-se obiective care au marcat atât
evoluţia ulterioară a domeniului, cât şi cariera a zeci de mii de specialişti care s-au
format, practic începând din anii 1965/66, în domeniul informaticii.

## Referințe

- Ștefan Iancu: Epopeea calculatoarelor electronice românești, în _**Istoria informatizării Românești - Apariție, Dezvoltare și Impact**_ Vol. 3, Editura Matrix Rom, București 2019 (arhivat [local](https://cronica-it.github.io/arhiva/#2019))
