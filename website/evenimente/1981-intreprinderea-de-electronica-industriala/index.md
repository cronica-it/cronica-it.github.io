---
slug: 1981/intreprinderea-de-electronica-industriala
title: 'Este înființată „Întreprinderea de Electronică Industrială” (IEI)'
authors: [nmillea]
tags: [intreprinderi]

date: 2024-02-28T21:12:11

event_date: '1981'

---

În 1981, prin decretul 254/1981, Uzinele Electronica se despart în două unităţi, noile unităţi
pierzând rangul de “uzină”.

<!-- truncate -->

1. IEI – **Întreprinderea de Electronică Industrială**, cu sediul în str Baicului nr. 82,
vechiul sediu, având obiect de activitate: fabricarea de produse electronice
profesionale, echipamente de electronică industrială şi produse electroacustice,
subansamble şi piese de schimb, asistenţă tehnică şi service pentru produsele din
profilul său de fabricaţie şi
2. IIS Electronica - **Întreprinderea Industrială de Stat Electronica**, cu sediul pe
platforma Pipera, bdul Dimitrie Pompei nr. 5-7, cu obiect de activitate fabricarea de
televizoare alb negru şi color, radioreceptoare, combine muzicale, incinte acustice
categoria standard şi Hi-Fi, radiocasetofoane, subansamble şi piese de schimb,
asistenţă tehnică şi service pentru produsele din profilul său de fabricaţie.

 IEI şi-a păstrat două domenii distincte de
producţie, aşa cum avuseseră anterior Uz. Electronica, şi anume domeniul militar,
valoric cu pondere majoritară şi domeniul civil.

În mai 1991 IEI s-a împărţit în două, partea de producţie de aparatură militară
formând nucleul SC ELPROF SA, cu un număr de 120 angajaţi şi o suprafaţă totală
de 13.500 mp din care 7.800 mp suprafaţă de producţie. Conform site-ului oficial al
firmei, societatea deţine o licenţă pentru staţiile de emisie Panther, în baza unui
contract de licenţă cu firma britanică Thales Communications, membră a concernului
multinaţional Thales din Franţa. În 2003, pachetul majoritar de acţiuni de 88,4% al
Elprof a fost achiziţionat de consorţiul format din societăţile Iarom Bucureşti şi
Aerostar Bacău pentru suma de 1,7 milioane de dolari.

Evoluţia economică, conform datelor raportate pune în evidenţă faptul că
deşi, după 1991, a avut permanent o Cifră de afaceri de cca 3,5 - 4 milioane lei, cu
bilanţ pozitiv, totuşi numărul de salariaţi a scăzut, ajungând în 2005 la 100 persoane,
în 2010 la 43, iar în 2018 la 18 persoane.

## Referințe

- INDIE ICPE-CA: _**Revista de istorie a electrotehnicii românești**_, Vol. 5, Nr. 1-2 (arhivat [local](https://cronica-it.github.io/arhiva/#2019))
- [www.elprof.ro](http://www.elprof.ro)
