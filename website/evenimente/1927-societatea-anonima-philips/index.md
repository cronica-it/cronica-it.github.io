---
slug: 1927/societatea-anonima-philips
title: 'În București este înființată „Societatea Anonimă Philips”'
authors: [nmillea]
tags: [intreprinderi, electronica]

date: 2024-02-28T21:30:20

event_date: '1927'

---

În anul 1927 se înregistrează prima firmă de profil Societatea Anonimă Română – S.A.R
Orion, şi două zile mai târziu se înregistrează firma Societatea Anonimă
Română – S.A.R **Philips**.

<!-- truncate -->

La data naţionalizării, prin Legea nr. 119 din 11 iunie 1948, a fost trecută în
proprietatea statului, și a funcționat ca **Radio Popular** - producător de
echipamente pentru radiocomunicaţii, în sediul construit în 1937 în Şoseaua Baicului nr. 82, la care au fost ataşate şi două fabrici
mai mici: Radiostar, Starck şi Tehnico Medicala.

În 1948, la naţionalizare, nou înfiinţata fabrică Radio Popular avea 158 de salariaţi,
din care 125 muncitori şi producea aparate de radio de clasă medie, aparatură de
radiocomunicaţii militare cu seturi aduse de la firma de bază – Philips, Olanda,
precum şi câteva aparate medicale şi de electronică industrială – preluate de la
celelalte două firme cu care a fost comasată. Imediat după naţionalizare a întrerupt
producţia de radioreceptoare cu seturi de la Philips şi a început producţia de
radioreceptoare cu seturi de import din ţările socialiste. Primul radioreceptor, Record
R 49 U, cu seturi din URSS, era inferior calitativ şi ca tehnologie celor fabricate
anterior cu seturi olandeze.

În 1958 se pune în fabricaţie primul radioreceptor de concepţie românescă folosind
o parte din componente asimilate în ţară (difuzoare, magneţi, trafo).

La 18 ianuarie 1960 fabrica Radio Popular a devenit Uzinele Electronica.

## Referințe

- INDIE ICPE-CA: _**Revista de istorie a electrotehnicii românești**_, Vol. 5, Nr. 1-2 (arhivat [local](https://cronica-it.github.io/arhiva/#2019))
- [Uzinele Electronica](/evenimente/1960/uzinele-electronica)
