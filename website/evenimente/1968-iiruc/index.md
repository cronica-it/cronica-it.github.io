---
slug: 1968/iiruc
title: 'Este înființată „Întreprinderea pentru Întreţinerea şi Repararea Utilajelor de Calcul” (IIRUC)'
authors: [nmillea]
tags: [intreprinderi]

date: 2024-02-28T10:50:52

event_date: '1968-04'

---

În luna aprilie 1968, sub îndrumarea şi controlul Secretariatului
permanent al Comisiei Guvernamentale pentru dotarea cu echipamente de calcul şi
automatizarea prelucrării datelor, a fost înființată **Întreprinderea pentru Întreţinerea şi Repararea Utilajelor de Calcul (IIRUC)**.

<!-- truncate -->

Sediul final a fost pe platforma Pipera. În anii 1969-1970 a fost realizată
deschiderea primelor Centre teritoriale de service, în oraşele Cluj, Timişoara, Bacău,
Sibiu, Târgu Mureş şi Iaşi, în scopul măririi operativităţii intervenţiilor. Activitatea a
început prin inventarierea echipamentelor existente, care au fost împărţite în 8 grupe
astfel:

- Grupa 1 - Maşini de scris şi calculat mecanice şi electrice. Case de marcat;
- Grupa 2 - Calculatoare electronice de birou;
- Grupa 3 - Maşini de facturat şi contabilizat;
- Grupa 4 - Staţii mecanografice;
- Grupa 5 - Alte tipuri de echipamente electronice;
- Grupa 6 - Minisisteme de calcul;
- Grupa 7 - Sisteme de calcul;
- Grupa 8 - Echipamente de multiplicat.

Apoi s-a făcut elaborarea documentaţiilor de service pe grupe de produse,
tipuri şi firme şi s-a stabilit programul reviziilor periodice, a intervenţiilor la sediul
clientului şi/sau în atelierele proprii. Funcţie de aceste elemente s-a întocmit
_Programul de dotare al unităţior teritoriale de service şi programul de şcolarizare_.
IIRUC a avut şi un service extern pentru produsele pe care le-a exportat în China,
Siria, Republica Democrată Germană, Cehoslovacia, Polonia, Ungaria. Pentru China
şi Siria IIRUC a pregătit în ţară specialişti din aceste ţări pentru a prelua întreţinerea
echipamentelor în perioada post garanţie. La nivelul anului 1989 IIRUC avea 72 de
sedii proprii cu o suprafaţă de cca 54.000 mp, 176 autoturisme pentru service,
maşini şi utilaje necesare activităţii şi un număr de 9864 salariaţi.

După 1990 liberalizarea importurilor a făcut ca grupele de produse din
nomenclatorul IIRUC să se modifice substanţial, astfel: activitatea IIRUC scade
puternic, în anul 2004 se divide în 2 societăţi: IIRUC SA şi IIRUC Service SA.
IIRUC SA este achiziţionată, în 2006, de Raiffeisen Informatic, divizia de informatică
a băncii austriece. Rămân 8 sucursale şi 50 puncte de lucru păstrând profilul de
service, dar îşi pierde numele. IIRUC Service SA îşi reorganizeză activitatea,
ocupându-se de implementarea de soluţii, consultanţă şi servicii în domeniul IT&C,
activitate certificată ISO 9001, ISO 14000, ISO 18001, ISO 20000 şi ISO 27001. Are
acoperire naţională, ţara fiind împărţită în 8 zone cu 56 puncte de lucru, coordonate
prin sediul central din Bucureşti situat în clădirea NOVOPARK, şos. Fabrica de
Glucoză nr. 5 H din Pipera. Dispune de laboratoare de reparaţii în toate punctele de
lucru din ţară şi de 110 autoturisme de intervenţii. Ultimul bilanţ publicat pentru anul
2018: Cifra de afaceri = 41.547.554 lei, Profit net = 3.737.472 şi 194 salariaţi.

## Referințe

- INDIE ICPE-CA: _**Revista de istorie a electrotehnicii românești**_, Vol. 5, Nr. 1-2 (arhivat [local](https://cronica-it.github.io/arhiva/#2019))
- [facebook.com - IIRUC](https://www.facebook.com/groups/318896621808890/)
