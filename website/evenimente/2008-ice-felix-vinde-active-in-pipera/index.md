---
slug: 2008/ice-felix-vinde-active-in-pipera
title: 'ICE FELIX vinde active în Pipera'
authors: [ilg-ul]
tags: [ice]

date: 2024-02-16T09:36:42

event_date: '2008-03'

---

În data de 26 martie 2008 [Ziarul Financiar](https://www.zf.ro/companii/ice-felix-a-vandut-active-in-pipera-pentru-6-mil-euro-3099182) a publicat
un articol despre
vânzarea activelor ICE FELIX.

<!-- truncate -->

## ICE FELIX a vândut active în Pipera pentru 6 milioane euro

ICE FELIX - Fabrica de Calculatoare Electronice Bucuresti a vândut, prin licitație deschisă, mai multe terenuri și construcțiile aferente, deținute în zona Pipera din Capitală, pentru 22,4 mil. lei (circa 6 mil. euro), suma încasata urmând să fie utilizată pentru plata datoriilor la buget și către furnizori.

Compania a vandut producătorului de mobilă Anteco, pentru 12,5 mil. lei, o hala de asamblare și drumuri de acces, compus dintr-un teren de circa 8.000 de metri pătrați și construcții de 3.400 de metri pătrați, potrivit unui anunt remis pieței Rasdaq.

Alte active vândute de companie, un teren de aproape 6.000 de metri pătrați, din care 3.400 de metri pătrați suprafață construită, au fost achiziționate de compania Green Net, al cărei acționar majoritar este omul de afaceri Ovidiu Buluc și care operează magazinele de produse cosmetice Beautik. Prețul de achiziție a fost de circa 10 mil. lei.

ICE FELIX are un capital de 2,7 mil. lei, deținut în proporție de 45,68% de Autoritatea pentru Valorificarea Activelor Statului, în timp ce Felix IT are o cota de 23,58%, iar SIF Oltenia detine o participație de 12,23%. In 2006, cifra de afaceri a ICE FELIX a crescut cu circa 17% fata de anul precedent, la 3,1 mil. lei, însa firma a înregistrat o pierdere de aproape zece milioane de lei.

## Referințe

- [zf.ro - Ziarul Financiar](https://www.zf.ro/companii/ice-felix-a-vandut-active-in-pipera-pentru-6-mil-euro-3099182)
